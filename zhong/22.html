<!doctype html>
<html lang="zh" dir="ltr" class="plugin-pages plugin-id-default" data-has-hydrated="false">
<head>
<meta charset="UTF-8">
<meta name="generator" content="Docusaurus v3.5.2">
<title data-rh="true">中国道教</title><meta data-rh="true" property="og:title" content="中国道教"><meta data-rh="true" name="viewport" content="width=device-width,initial-scale=1"><meta data-rh="true" name="twitter:card" content="summary_large_image"><meta data-rh="true" property="og:image" content="https://www.1zz1.com/img/docusaurus-social-card.jpg"><meta data-rh="true" name="twitter:image" content="https://www.1zz1.com/img/docusaurus-social-card.jpg"><meta data-rh="true" property="og:url" content="https://www.1zz1.com/zhong/22"><meta data-rh="true" property="og:locale" content="zh"><meta data-rh="true" name="docusaurus_locale" content="zh"><meta data-rh="true" name="docusaurus_tag" content="default"><meta data-rh="true" name="docsearch:language" content="zh"><meta data-rh="true" name="docsearch:docusaurus_tag" content="default"><link data-rh="true" rel="icon" href="/img/docusaurus.svg"><link data-rh="true" rel="canonical" href="https://www.1zz1.com/zhong/22"><link data-rh="true" rel="alternate" href="https://www.1zz1.com/zhong/22" hreflang="zh"><link data-rh="true" rel="alternate" href="https://www.1zz1.com/zhong/22" hreflang="x-default"><link data-rh="true" rel="preconnect" href="https://X1Z85QJPUV-dsn.algolia.net" crossorigin="anonymous"><link rel="alternate" type="application/rss+xml" href="/blog/rss.xml" title="中国道教 RSS Feed">
<link rel="alternate" type="application/atom+xml" href="/blog/atom.xml" title="中国道教 Atom Feed">
<link rel="alternate" type="application/json" href="/blog/feed.json" title="中国道教 JSON Feed">


<link rel="preconnect" href="https://www.google-analytics.com">
<link rel="preconnect" href="https://www.googletagmanager.com">
<script async src="https://www.googletagmanager.com/gtag/js?id=G-E5CR2Q1NRE"></script>
<script>function gtag(){dataLayer.push(arguments)}window.dataLayer=window.dataLayer||[],gtag("js",new Date),gtag("config","G-E5CR2Q1NRE",{})</script>


<link rel="search" type="application/opensearchdescription+xml" title="中国道教" href="/opensearch.xml">





<link rel="icon" href="/img/docusaurus.svg">
<link rel="manifest" href="/manifest.json">
<meta name="theme-color" content="rgb(37, 194, 160)">
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="#000">
<link rel="apple-touch-icon" href="/img/docusaurus.svg">
<link rel="mask-icon" href="/img/docusaurus.svg" color="rgb(62, 204, 94)">
<meta name="msapplication-TileImage" content="/img/docusaurus.svg">
<meta name="msapplication-TileColor" content="#000">



<link rel="alternate" type="application/rss+xml" href="/tests/blog/rss.xml" title="Docusaurus Tests Blog RSS Feed">
<link rel="alternate" type="application/atom+xml" href="/tests/blog/atom.xml" title="Docusaurus Tests Blog Atom Feed">
<link rel="alternate" type="application/json" href="/tests/blog/feed.json" title="Docusaurus Tests Blog JSON Feed">




<link rel="stylesheet" href="/katex/katex.min.css"><link rel="stylesheet" href="/assets/css/styles.c3385dd9.css">
<script src="/assets/js/runtime~main.1a8b2d33.js" defer="defer"></script>
<script src="/assets/js/main.299a5058.js" defer="defer"></script>
</head>
<body class="navigation-with-keyboard">
<script>!function(){function t(t){document.documentElement.setAttribute("data-theme",t)}var e=function(){try{return new URLSearchParams(window.location.search).get("docusaurus-theme")}catch(t){}}()||function(){try{return window.localStorage.getItem("theme")}catch(t){}}();null!==e?t(e):window.matchMedia("(prefers-color-scheme: dark)").matches?t("dark"):(window.matchMedia("(prefers-color-scheme: light)").matches,t("light"))}(),function(){try{const n=new URLSearchParams(window.location.search).entries();for(var[t,e]of n)if(t.startsWith("docusaurus-data-")){var a=t.replace("docusaurus-data-","data-");document.documentElement.setAttribute(a,e)}}catch(t){}}(),document.documentElement.setAttribute("data-announcement-bar-initially-dismissed",function(){try{return"true"===localStorage.getItem("docusaurus.announcement.dismiss")}catch(t){}return!1}())</script><div id="__docusaurus"><div role="region" aria-label="跳到主要内容"><a class="skipToContent_fXgn" href="#__docusaurus_skipToContent_fallback">跳到主要内容</a></div><div class="announcementBar_mb4j" role="banner"><div class="announcementBarPlaceholder_vyr4"></div><div class="content_knG7 announcementBarContent_xLdY">🎉️ <b><a target="_blank" href="https://www.543x.com">www.543x.com</a> is out!</b> 🥳️</div><button type="button" aria-label="关闭" class="clean-btn close closeButton_CVFx announcementBarClose_gvF7"><svg viewBox="0 0 15 15" width="14" height="14"><g stroke="currentColor" stroke-width="3.1"><path d="M.75.75l13.5 13.5M14.25.75L.75 14.25"></path></g></svg></button></div><nav aria-label="主导航" class="navbar navbar--fixed-top navbarHideable_m1mJ"><div class="navbar__inner"><div class="navbar__items"><button aria-label="切换导航栏" aria-expanded="false" class="navbar__toggle clean-btn" type="button"><svg width="30" height="30" viewBox="0 0 30 30" aria-hidden="true"><path stroke="currentColor" stroke-linecap="round" stroke-miterlimit="10" stroke-width="2" d="M4 7h22M4 15h22M4 23h22"></path></svg></button><a class="navbar__brand" href="/"><div class="navbar__logo"><img src="/img/docusaurus.svg" alt="" class="themedComponent_mlkZ themedComponent--light_NVdE" height="32" width="32"><img src="/img/docusaurus_keytar.svg" alt="" class="themedComponent_mlkZ themedComponent--dark_xIcU" height="32" width="32"></div><b class="navbar__title text--truncate">中国道教协会</b></a><div class="navbar__item dropdown dropdown--hoverable"><a href="#" aria-haspopup="true" aria-expanded="false" role="button" class="navbar__link">道德经MP3</a><ul class="dropdown__menu"><li><a class="dropdown__link" href="/fo/0">第一章8 玄·妙</a></li><li><a class="dropdown__link" href="/fo/1">第二章2 跳出标准看本质</a></li><li><a class="dropdown__link" href="/fo/2">第三章1 不要极力推崇一种标准</a></li><li><a class="dropdown__link" href="/fo/3">第五章2 做个风箱一样的人</a></li><li><a class="dropdown__link" href="/fo/4">第七章1 放掉欲望还会有动力做事吗</a></li><li><a class="dropdown__link" href="/fo/5">第八章1 上善若水</a></li><li><a class="dropdown__link" href="/fo/6">第八章3 “天”的境界</a></li><li><a class="dropdown__link" href="/fo/7">第八章4 观水悟道</a></li><li><a class="dropdown__link" href="/fo/8">第九章3 “金玉满堂”原来不是好事</a></li><li><a class="dropdown__link" href="/fo/9">第十章1 吃饭要专心啦</a></li><li><a class="dropdown__link" href="/fo/10">第十章3 做好事被当做理所理当怎么办</a></li><li><a class="dropdown__link" href="/fo/11">第十章6 像太阳一样</a></li><li><a class="dropdown__link" href="/fo/12">第十一章2 放空，才能接收更多的能量</a></li></ul></div><div class="navbar__item dropdown dropdown--hoverable"><a href="#" aria-haspopup="true" aria-expanded="false" role="button" class="navbar__link">道法</a><ul class="dropdown__menu"><li><a class="dropdown__link" href="/zhong/1">黄帝龙首经</a></li><li><a class="dropdown__link" href="/zhong/2">黄帝金匮玉衡经</a></li><li><a class="dropdown__link" href="/zhong/3">黄帝授三子玄女经</a></li><li><a class="dropdown__link" href="/zhong/4">黄帝宅经</a></li><li><a class="dropdown__link" href="/zhong/5">黄帝太乙八门入式诀</a></li><li><a class="dropdown__link" href="/zhong/6">黄帝太一八门</a></li><li><a class="dropdown__link" href="/zhong/7">黄帝太一八门入式秘诀</a></li><li><a class="dropdown__link" href="/zhong/8">魁罡六锁秘法</a></li><li><a class="dropdown__link" href="/zhong/9">鬼谷子天髓灵文</a></li><li><a class="dropdown__link" href="/zhong/10">高上神霄玉清真王紫书大法</a></li><li><a class="dropdown__link" href="/zhong/11">高上神霄宗师受经式</a></li><li><a class="dropdown__link" href="/zhong/12">高上月宫太阴元君</a></li><li><a class="dropdown__link" href="/zhong/13">雷霆玉枢宥罪法忏</a></li><li><a class="dropdown__link" href="/zhong/14">雷法议  玄篇</a></li><li><a class="dropdown__link" href="/zhong/15">雨旸气候亲机</a></li><li><a class="dropdown__link" href="/zhong/16">邓天君玄灵八门报应内旨</a></li><li><a class="dropdown__link" href="/zhong/17">上清灵宝大法</a></li><li><a class="dropdown__link" href="/zhong/18">上清灵宝大法</a></li><li><a class="dropdown__link" href="/zhong/19">灵宝元量度人上品妙经</a></li><li><a class="dropdown__link" href="/zhong/20">灵宝无量度人上经大法</a></li><li><a class="dropdown__link" href="/zhong/21">灵宝领教济度金书</a></li><li><a aria-current="page" class="dropdown__link dropdown__link--active" href="/zhong/22">道法会元</a></li></ul></div><div class="navbar__item dropdown dropdown--hoverable"><a href="#" aria-haspopup="true" aria-expanded="false" role="button" class="navbar__link">道教科仪</a><ul class="dropdown__menu"><li><a class="dropdown__link" href="/ke/1">黄箓救苦十斋转经仪</a></li><li><a class="dropdown__link" href="/ke/2">黄箓十念仪</a></li><li><a class="dropdown__link" href="/ke/3">黄箓五老悼亡仪</a></li><li><a class="dropdown__link" href="/ke/4">黄箓九幽醮无碍夜斋次第仪</a></li><li><a class="dropdown__link" href="/ke/5">高上玉皇满愿宝忏</a></li><li><a class="dropdown__link" href="/ke/6">道门通教必要集</a></li><li><a class="dropdown__link" href="/ke/7">道门科范大全集</a></li><li><a class="dropdown__link" href="/ke/8">道门定制</a></li><li><a class="dropdown__link" href="/ke/9">道门十规</a></li><li><a class="dropdown__link" href="/ke/10">赤松子中诫经</a></li><li><a class="dropdown__link" href="/ke/11">洞玄灵宝道学科仪</a></li><li><a class="dropdown__link" href="/ke/12">洞玄灵宝道士</a></li><li><a class="dropdown__link" href="/ke/13">洞玄灵宝自然斋券仪</a></li><li><a class="dropdown__link" href="/ke/14">洞玄灵宝自然斋仪</a></li><li><a class="dropdown__link" href="/ke/15">洞玄灵宝八节斋宿启仪</a></li><li><a class="dropdown__link" href="/ke/16">广成集</a></li><li><a class="dropdown__link" href="/ke/17">太上灵宝朝天谢罪大忏</a></li><li><a class="dropdown__link" href="/ke/18">太上慈悲道场消灾九幽忏</a></li><li><a class="dropdown__link" href="/ke/19">太上慈悲九幽拔罪忏</a></li><li><a class="dropdown__link" href="/ke/20">太上三洞表文</a></li><li><a class="dropdown__link" href="/ke/21">北极真武普慈度世法忏</a></li><li><a class="dropdown__link" href="/ke/22">传授三洞经戒法箓略说</a></li></ul></div><div class="navbar__item dropdown dropdown--hoverable"><a href="#" aria-haspopup="true" aria-expanded="false" role="button" class="navbar__link">道教</a><ul class="dropdown__menu"><li><a class="dropdown__link" href="/lun/1">鹖冠子</a></li><li><a class="dropdown__link" href="/lun/2">鸣鹤余音</a></li><li><a class="dropdown__link" href="/lun/3">重阳全真集</a></li><li><a class="dropdown__link" href="/lun/4">道体论</a></li><li><a class="dropdown__link" href="/lun/5">磻溪集</a></li><li><a class="dropdown__link" href="/lun/6">玄珠录</a></li><li><a class="dropdown__link" href="/lun/7">玄宗直指万法同归</a></li><li><a class="dropdown__link" href="/lun/8">淮南鸿烈解</a></li><li><a class="dropdown__link" href="/lun/9">洞玄金玉集</a></li><li><a class="dropdown__link" href="/lun/10">无上秘要</a></li><li><a class="dropdown__link" href="/lun/11">抱朴子外篇</a></li><li><a class="dropdown__link" href="/lun/12">抱朴子内篇</a></li><li><a class="dropdown__link" href="/lun/13">意林</a></li><li><a class="dropdown__link" href="/lun/14">弘道录</a></li><li><a class="dropdown__link" href="/lun/15">岘泉集</a></li><li><a class="dropdown__link" href="/lun/16">宗玄先生文集</a></li><li><a class="dropdown__link" href="/lun/17">孙子注解</a></li><li><a class="dropdown__link" href="/lun/18">太平御览</a></li><li><a class="dropdown__link" href="/lun/19">天皇至道太清玉册</a></li><li><a class="dropdown__link" href="/lun/20">墨子</a></li><li><a class="dropdown__link" href="/lun/21">化书</a></li><li><a class="dropdown__link" href="/lun/22">刘子</a></li></ul></div><div class="navbar__item dropdown dropdown--hoverable"><a href="#" aria-haspopup="true" aria-expanded="false" role="button" class="navbar__link">道史</a><ul class="dropdown__menu"><li><a class="dropdown__link" href="/xian/1">茅山志</a></li><li><a class="dropdown__link" href="/xian/2">纯阳帝君神化妙通纪</a></li><li><a class="dropdown__link" href="/xian/3">甘水仙源录</a></li><li><a class="dropdown__link" href="/xian/4">玄品录</a></li><li><a class="dropdown__link" href="/xian/5">犹龙传</a></li><li><a class="dropdown__link" href="/xian/6">混元圣记</a></li><li><a class="dropdown__link" href="/xian/7">武当福地总真集</a></li><li><a class="dropdown__link" href="/xian/8">搜神记</a></li><li><a class="dropdown__link" href="/xian/9">庐山太平兴国官采访真君事实</a></li><li><a class="dropdown__link" href="/xian/10">岱史</a></li><li><a class="dropdown__link" href="/xian/11">山海经</a></li><li><a class="dropdown__link" href="/xian/12">大涤洞天记</a></li><li><a class="dropdown__link" href="/xian/13">墉城集仙录</a></li><li><a class="dropdown__link" href="/xian/14">吕祖志</a></li><li><a class="dropdown__link" href="/xian/15">古楼观紫云衍庆集</a></li><li><a class="dropdown__link" href="/xian/16">历世真仙体道通鉴续编</a></li><li><a class="dropdown__link" href="/xian/17">历世真仙体道通鉴后集</a></li><li><a class="dropdown__link" href="/xian/18">历世真仙体道通鉴</a></li><li><a class="dropdown__link" href="/xian/19">华盖山浮丘王郭三真君事实</a></li><li><a class="dropdown__link" href="/xian/20">三洞群仙录</a></li><li><a class="dropdown__link" href="/xian/21">太上洞玄灵宝业报因缘经</a></li><li><a class="dropdown__link" href="/xian/22">太上大道玉清经</a></li></ul></div><div class="navbar__item dropdown dropdown--hoverable"><a href="#" aria-haspopup="true" aria-expanded="false" role="button" class="navbar__link">三洞</a><ul class="dropdown__menu"><li><a class="dropdown__link" href="/zheng/1">高上玉皇本行集经</a></li><li><a class="dropdown__link" href="/zheng/2">高上玉皇本行经集注</a></li><li><a class="dropdown__link" href="/zheng/3">道教义枢</a></li><li><a class="dropdown__link" href="/zheng/4">真诰</a></li><li><a class="dropdown__link" href="/zheng/5">玉清无极</a></li><li><a class="dropdown__link" href="/zheng/6">洞神八帝妙精经</a></li><li><a class="dropdown__link" href="/zheng/7">洞神八帝元变经</a></li><li><a class="dropdown__link" href="/zheng/8">洞真太上太霄琅书</a></li><li><a class="dropdown__link" href="/zheng/9">洞玄灵宝自然</a></li><li><a class="dropdown__link" href="/zheng/10">九天生神玉章经解</a></li><li><a class="dropdown__link" href="/zheng/11">梓潼帝君化书</a></li><li><a class="dropdown__link" href="/zheng/12">无上内秘真藏经</a></li><li><a class="dropdown__link" href="/zheng/13">太清金阙玉华仙书</a></li><li><a class="dropdown__link" href="/zheng/14">太上玄灵北斗</a></li><li><a class="dropdown__link" href="/zheng/15">太上灵宝元阳妙经</a></li><li><a class="dropdown__link" href="/zheng/16">太上洞神</a></li><li><a class="dropdown__link" href="/zheng/17">太上洞玄灵宝</a></li><li><a class="dropdown__link" href="/zheng/18">无量度人上品经法</a></li><li><a class="dropdown__link" href="/zheng/19">太上洞玄灵宝无量度</a></li><li><a class="dropdown__link" href="/zheng/20">太上洞玄灵宝授度仪</a></li><li><a class="dropdown__link" href="/zheng/21">太上一乘海空智藏经</a></li><li><a class="dropdown__link" href="/zheng/22">元始无量度人上品妙经通义</a></li></ul></div><div class="navbar__item dropdown dropdown--hoverable"><a href="#" aria-haspopup="true" aria-expanded="false" role="button" class="navbar__link">四辅</a><ul class="dropdown__menu"><li><a class="dropdown__link" href="/jing/1">黄帝阴符经集解</a></li><li><a class="dropdown__link" href="/jing/2">黄帝阴符经讲义</a></li><li><a class="dropdown__link" href="/jing/3">黄帝阴符经疏</a></li><li><a class="dropdown__link" href="/jing/4">黄帝内经素问补注释文</a></li><li><a class="dropdown__link" href="/jing/5">黄帝九鼎神丹经诀</a></li><li><a class="dropdown__link" href="/jing/6">集注太玄经</a></li><li><a class="dropdown__link" href="/jing/7">阴符经三皇玉诀</a></li><li><a class="dropdown__link" href="/jing/8">道枢</a></li><li><a class="dropdown__link" href="/jing/9">道德真经集注</a></li><li><a class="dropdown__link" href="/jing/10">道德真经集义</a></li><li><a class="dropdown__link" href="/jing/11">道德真经</a></li><li><a class="dropdown__link" href="/jing/12">道德真经衍义手抄</a></li><li><a class="dropdown__link" href="/jing/13">道德真经藏室纂微篇</a></li><li><a class="dropdown__link" href="/jing/14">道德真经疏义</a></li><li><a class="dropdown__link" href="/jing/15">道德真经注疏</a></li><li><a class="dropdown__link" href="/jing/16">道德真经指归(严遵)</a></li><li><a class="dropdown__link" href="/jing/17">道德真经广圣义(杜光庭)</a></li><li><a class="dropdown__link" href="/jing/18">道德真经四子</a></li><li><a class="dropdown__link" href="/jing/19">道德真经取善集</a></li><li><a class="dropdown__link" href="/jing/20">赤松子章历</a></li><li><a class="dropdown__link" href="/jing/21">易林</a></li><li><a class="dropdown__link" href="/jing/22">易因</a></li></ul></div><a class="navbar__item navbar__link" href="/learn/support">思想</a><a class="navbar__item navbar__link" href="/showcase">展示</a><a class="navbar__item navbar__link" href="/MapComponent">社交</a><a class="navbar__item navbar__link" href="/community/support">文档</a><a class="navbar__item navbar__link" href="/google/support">神学</a></div><div class="navbar__items navbar__items--right"><a class="navbar__item navbar__link" href="/swap">奉献</a><div class="navbar__item dropdown dropdown--hoverable dropdown--right"><a href="#" aria-haspopup="true" aria-expanded="false" role="button" class="navbar__link"><svg viewBox="0 0 24 24" width="20" height="20" aria-hidden="true" class="iconLanguage_nlXk"><path fill="currentColor" d="M12.87 15.07l-2.54-2.51.03-.03c1.74-1.94 2.98-4.17 3.71-6.53H17V4h-7V2H8v2H1v1.99h11.17C11.5 7.92 10.44 9.75 9 11.35 8.07 10.32 7.3 9.19 6.69 8h-2c.73 1.63 1.73 3.17 2.98 4.56l-5.09 5.02L4 19l5-5 3.11 3.11.76-2.04zM18.5 10h-2L12 22h2l1.12-3h4.75L21 22h2l-4.5-12zm-2.62 7l1.62-4.33L19.12 17h-3.24z"></path></svg>中文</a><ul class="dropdown__menu"><li><a href="/zhong/22" target="_self" rel="noopener noreferrer" class="dropdown__link dropdown__link--active" lang="zh">中文</a></li><li><hr style="margin: 0.3rem 0;"></li><li><a href="https://www.543x.com" target="_blank" rel="noopener noreferrer" class="dropdown__link">福德<svg width="12" height="12" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li></ul></div><a href="https://github.com/hyaliyun/Bible" target="_blank" rel="noopener noreferrer" class="navbar__item navbar__link header-github-link" aria-label="GitHub repository"></a><div class="toggle_vylO colorModeToggle_DEke"><button class="clean-btn toggleButton_gllP toggleButtonDisabled_aARS" type="button" disabled="" title="切换浅色/暗黑模式（当前为浅色模式）" aria-label="切换浅色/暗黑模式（当前为浅色模式）" aria-live="polite"><svg viewBox="0 0 24 24" width="24" height="24" class="lightToggleIcon_pyhR"><path fill="currentColor" d="M12,9c1.65,0,3,1.35,3,3s-1.35,3-3,3s-3-1.35-3-3S10.35,9,12,9 M12,7c-2.76,0-5,2.24-5,5s2.24,5,5,5s5-2.24,5-5 S14.76,7,12,7L12,7z M2,13l2,0c0.55,0,1-0.45,1-1s-0.45-1-1-1l-2,0c-0.55,0-1,0.45-1,1S1.45,13,2,13z M20,13l2,0c0.55,0,1-0.45,1-1 s-0.45-1-1-1l-2,0c-0.55,0-1,0.45-1,1S19.45,13,20,13z M11,2v2c0,0.55,0.45,1,1,1s1-0.45,1-1V2c0-0.55-0.45-1-1-1S11,1.45,11,2z M11,20v2c0,0.55,0.45,1,1,1s1-0.45,1-1v-2c0-0.55-0.45-1-1-1C11.45,19,11,19.45,11,20z M5.99,4.58c-0.39-0.39-1.03-0.39-1.41,0 c-0.39,0.39-0.39,1.03,0,1.41l1.06,1.06c0.39,0.39,1.03,0.39,1.41,0s0.39-1.03,0-1.41L5.99,4.58z M18.36,16.95 c-0.39-0.39-1.03-0.39-1.41,0c-0.39,0.39-0.39,1.03,0,1.41l1.06,1.06c0.39,0.39,1.03,0.39,1.41,0c0.39-0.39,0.39-1.03,0-1.41 L18.36,16.95z M19.42,5.99c0.39-0.39,0.39-1.03,0-1.41c-0.39-0.39-1.03-0.39-1.41,0l-1.06,1.06c-0.39,0.39-0.39,1.03,0,1.41 s1.03,0.39,1.41,0L19.42,5.99z M7.05,18.36c0.39-0.39,0.39-1.03,0-1.41c-0.39-0.39-1.03-0.39-1.41,0l-1.06,1.06 c-0.39,0.39-0.39,1.03,0,1.41s1.03,0.39,1.41,0L7.05,18.36z"></path></svg><svg viewBox="0 0 24 24" width="24" height="24" class="darkToggleIcon_wfgR"><path fill="currentColor" d="M9.37,5.51C9.19,6.15,9.1,6.82,9.1,7.5c0,4.08,3.32,7.4,7.4,7.4c0.68,0,1.35-0.09,1.99-0.27C17.45,17.19,14.93,19,12,19 c-3.86,0-7-3.14-7-7C5,9.07,6.81,6.55,9.37,5.51z M12,3c-4.97,0-9,4.03-9,9s4.03,9,9,9s9-4.03,9-9c0-0.46-0.04-0.92-0.1-1.36 c-0.98,1.37-2.58,2.26-4.4,2.26c-2.98,0-5.4-2.42-5.4-5.4c0-1.81,0.89-3.42,2.26-4.4C12.92,3.04,12.46,3,12,3L12,3z"></path></svg></button></div><div class="navbarSearchContainer_Bca1"><button type="button" class="DocSearch DocSearch-Button" aria-label="搜索"><span class="DocSearch-Button-Container"><svg width="20" height="20" class="DocSearch-Search-Icon" viewBox="0 0 20 20" aria-hidden="true"><path d="M14.386 14.386l4.0877 4.0877-4.0877-4.0877c-2.9418 2.9419-7.7115 2.9419-10.6533 0-2.9419-2.9418-2.9419-7.7115 0-10.6533 2.9418-2.9419 7.7115-2.9419 10.6533 0 2.9419 2.9418 2.9419 7.7115 0 10.6533z" stroke="currentColor" fill="none" fill-rule="evenodd" stroke-linecap="round" stroke-linejoin="round"></path></svg><span class="DocSearch-Button-Placeholder">搜索</span></span><span class="DocSearch-Button-Keys"></span></button></div></div></div><div role="presentation" class="navbar-sidebar__backdrop"></div></nav><div id="__docusaurus_skipToContent_fallback" class="main-wrapper mainWrapper_z2l0"><main><div class="topBanner_JUBG"><div class="topBannerTitle_Shw4">🎉 <a href="https://www.543x.com" target="_blank" rel="noopener noreferrer" class="topBannerTitleText_qvFN">道法诸经</a> 🥳</div></div><div class="section_P2Ih"><div><div class="cardContainer_vglx"><div class="Card_uJjm"><div class="fadein_nDNd"><h1>道法会元</h1></div><div class="scroll_fyjW fadein_nDNd"> <p>清微道法枢纽<!-- -->法序<!-- -->雷法其来尚矣。未有如是至简至易至验者也。我祖师紫虚元君，敷弘道妙，发露玄微；陈乾坤造化之源，开雷霆机缄之妙；包罗万汇，总统众灵；泄八卦之幽微，显五行之妙用；寂然不动，感而 遂通；夫天地以至虚中生神，至静中生炁。人能虚其心则神见，静其念则炁融。如阳燧取火，方诸召水，磁石吸铁，琥珀拾芥。以炁相召，以类相辅，有如声之应响，影之随形，岂力为之哉。不疾而速，不行而至，不机而中，不神而灵者，诚也。凡炁之在彼，感之在我；应之在彼，行之在我。是以雷霆由我作，神明由我召。感名之机，在此不在彼？人皆神其神，惟圣人则不神所以神。故愒云：莫问灵不灵，莫问验不验，信笔扫将去，莫起一切念。<!-- -->道者，灵通之至真；法者，变化之玄微。道因法以济人，人因法以会道，则变化无穷矣。当知法本真空，性源澄湛；了一心而通万法，则万法无不具於一心；返万法而照一心，则一心无不定於万法。如是，当知道乃法之体，法乃道之用。雷霆者，彰天之威，发道之用者也。明其体用而究其动静，静也得太极之体；动也得太极之用。寂然不动，即道之体，感而遂通，即法之用。如有按图索骏者，孰若不心其心，不迹其迹，无思无为，泰宇既定，真光自发。是故天不言而善应。生生化化之机运於自然中，实当形体谓之天，主宰谓之帝，功用谓之鬼神。雷霆者，乃天之功用也。且夫人身与天地合其体，太极合其变。天地五雷，人本均有。是性无不备矣。<!-- -->道法枢纽#1<!-- -->师曰：#2有道中之道，有道中之法，有法中之法。道中之道者，一念不生，万物俱寂。道中之法者，静则交媾龙虎，动则叱叱#3雷霆。法中之法者，步罡、掐诀、念咒、书符，外此则皆术数。<!-- -->师曰：大道无言，可以神会；妙法无传，可以心受。善行持者，行道不行法；善求师者，师心不师人。又曰：先天而生，生而无形；后天而感，感而有情。寂而感，感而寂。非至人，孰能与於此哉。#4<!-- -->或问：法有先天  后天之说者，何耶？师曰：若说先天一也无。道亦强名之耳，何有於法？况一念才动，便属后天，符图咒诀，抑又末耳。<!-- -->师曰：法无存想，存想非真法；无造作，造作为妖法；无叱喝，叱喝为狂法；无祝赞，祝赞为巫。妙合乎阴阳#5，动静、方圆是也。道贯乎三才，天地人物是也。水、火、木、金、土，应之以五行；东、南、中、西、北，运之以五方。天、地、水、火、风、雷、山、泽，配之以八卦。彼#6泥於术数者，凡#7书符时，以某事作用某窍，如是而按造化，如是而应生克，如此起笔，如此冲发，鬼神之机我得之矣。然不知太极未判之先，孰为阴阳？孰为三才？孰为五行？孰为五方？孰为八卦？故有道之士，撒手行持、不拘#8符篆。<!-- -->师曰：古云：画符不知窍#9，反惹鬼神笑；画符若知窍，惊得鬼神叫。今之行持者，不明道法之根源，妄於纸上作用，以为符窍。殊不知此窍非凡窍，乾坤共合成。名为神炁穴，内有坎离精。当於身中而求，不可求於他也。能知此窍#10，即可与言道矣，岂徒法哉。<!-- -->《太上心法序要》云：收为胎息用为窍，道法之中真要妙。漏泄此语#11，子其味之。<!-- -->师曰：符者，天地之真信，人皆假之以朱墨纸笔。吾独谓：一点灵光，通天彻地，精神所寓，何者非符？可虚空，可水火，可瓦砾，可草木，可饮食，可有可无，可通可变。夫是谓之道法。<!-- -->师曰：符者，阴阳契合也。唯天下至诚者能用之。诚苟不至，自然不灵矣。故曰：以我之精，合天地万物之精；以我之神，合天地万物之神。精精相附#12，神神相依，所以假尺寸之纸，号召鬼神，鬼神不得不对。<!-- -->师曰：《素问》云：虚无恬淡，真炁从之，精神内守，病安从生？人之有病，或寒或热，或轻或重，皆失调摄#13，嗜欲不节 ，故六气之邪得以乘之。治病以符。符，朱墨耳，岂能自灵？其所以灵者，我之真炁也。故曰：符无正形，以黑而灵#14。知此说者，物物可以寓炁，泥丸莎草，亦可济人矣。<!-- -->师曰：道贯三才为一炁耳#15，天以炁而运行，地以炁而发生，阴阳以炁而惨舒，风雷以炁而动荡，人身以炁而呼吸，道法以炁而感通。善行持者，知神由炁，炁由神#16，外想不入，内想不出，一炁冲和，归根复命，行住坐卧，绵绵若存。所以养其浩然者，施之於法，则以我之真炁，合天地之造化。故嘘为云雨，嘻为雷霆；用将则元神自灵，制邪则鬼神自伏。通天彻地，出幽入明，千变万化，何者非我。倘中无所主，炁散神昏，行持之际，徒以#17符咒为灵，侥幸#18於万一，吾见其不得也矣。<!-- -->或问：变神之道如何？师曰：元始祖劫，一炁分真。我即元始，元始即我。此即谓之变神。<!-- -->师曰：法有出於同门，其符同，其诀同，用之辄不验者，诚不至也。诚不至，则自信不及；自信不及，则疑贰之心生；疑贰之心生，则中无所主矣。中既无主，何以感通？故曰：法法皆心法，心通法亦通。<!-- -->师曰：世有闭目存想#19某神自某方来，有按摩搐缩运内炁与外炁合者。噫！皆妄矣。若得神灵将、将灵神之说，则平居暇日，养神以静，而神自灵。冲炁以和，而炁自真。用之行持，自然神合乎神，炁合乎炁，一举目，一动念，则将吏#20洋洋在左右矣。<!-- -->师曰：黄帝云：宇宙在乎手，万化生乎心。#21知此道者，我大天地，天地小我。庄子云：尸居而龙见，渊默而雷声。知此道者，可与言动静之机。<!-- -->师曰：雷神往来，倏如飞电。世俗纷举，难以久淹。#22召至疾遣，毋事虚文。<!-- -->师曰：附体、开光、降将、折指、照水、封臂、摄亡坠旛，其鬼不神，其事不应，皆术数也，非道法也#23。知此者，可明神道设教耳，知道者不为是也#24。<!-- -->或问：制邪之道如何？师曰：但修己以正，立可制矣。#25子不闻花月之妖不敢见狄梁公乎？正人君子，鬼神犹且知惧，况有道之士哉。<!-- -->或问：炼度之说如何？师曰：炼亡者，先须自炼；度亡者，先须自度，斯炼度之说矣。#26夫人一性圆明，与天地一般长久#27，因贪因着，有死有生。及其四大分离#28，无形可恋，犹执妄心，不知解悟，故轮回於六道，出没於三途。而我太上悯之，故垂教法，俾有道之士，以我之真，觉彼之妄；以我之阳，炼彼之阴；以我之神，生彼之神；以我之炁，返彼之炁；以我之贤，化彼之愚。#29惟在乎澄心定虑，专志行持。一念有差，不成究竟。若夫符箓诰命，特科教之设耳。其文在是，其实不在是。#30<!-- -->师曰：一炁之妙，万道之宗。法灵须要我神灵，我神灵兮法通灵。袪禳祷祈凭神将，神将何曾有正形。道化灵，灵化精，精化炁，炁化神。所谓法行先天大道，将用自己元神。道体法用，道无法有，道微法显。故用不出於用而出於体，有不出於有而生於无，显不兆於显而兆於微。<!-- -->或问内外将之说。师曰：鬼神之情状无穷，精神之变化有限。《关尹子》曰：有诵咒者，有事神者，有朱墨者，有变神者，皆可以役神驭炁，变化万物。惟不诚之人，难以自信，而易於信物，故假此为之。苟知尽诚，有不期然而然者。有言习静，若知是习，便不是静；直至忘习，乃真静矣。南台偈云：南台静坐一炉香，终日疑然万事忘。不是息心除妄想，都缘无事可思量。<!-- -->清微大道秘旨<!-- -->清微始祖元始天尊妙道上帝，乃清微法主也。自先天浮黎传经之后，惟妙行真人得是心传。乃至十方无极至真大神，无鞅数众，俱入  宝珠之中，同一段光明受用，是谓普殖神灵，万道之祖。今法书符必先画一圆，象其为造化，便可见矣。内圆外圆，发挥心上工夫。内外混融，与道合真。造此道者，毋亲纸上虚文，当究个中玄妙。岂不知真中有神，长生大君，，一从淇滓，流传于今；绵绵不绝，人人具足，凡圣同真，无欠无余，不增不减。修之内，则遂成至宝，得为至人；施之外，则和天安地，福国裕民。至於呼沆瀣，吸风云，役鬼神，驱雷电，此皆一真之妙用，出方寸之经纶。前人有云：念头未动，体合天心。意气才萌，便当下笔。是则是矣，玄之又玄。当知未生以前，未有此形，未有此念，当作么生？宝珠悬处，无所不容，无所不通；说经十褊，众真监度，以授於我。当此之时，是谁下笔？予敢咦曰：混元一物本无先，至道虚无理自然。若向未生前见得，阿谁不是大罗仙。<!-- -->金光妙用，道炁长存。<!-- -->此一点子，无所不通。<!-- -->清微之体，允执厥中。<!-- -->精守戒定，返照太空。<!-- -->默而识之，宝珠一颗。<!-- -->出而用之，无施不可。<!-- -->满庭芳<!-- -->一点阳精，配归阴位，五行四象俱全。忽兮有象，晃耀照无边。神水频频浇灌，三关内，文武烹煎。明知道，入门体用，心静息绵绵。住行并坐卧，养吾浩炁，塞地充天。认取本来面目，月样团圆。内有清微玉篆，驱雷雨，发在心田。君知否？神仙有准，功行满一二千。<!-- -->五太图<!-- -->师曰：阴阳未变，恢漠太虚，无形无象，寂兮寥兮，是曰太易。太易者，未见炁也。太易变而为太初。太初，炁之始也。先天元炁，始见微芒。太初变而为太始。太始者，形之始也。渐有元炁之形矣。太始变而为太素。太素者，质之始也。元炁之形质而具也。太素变而为太极。太极者，混沌也。瞑津洪蒙，状如鸡子。其中有精，弥纶无外。元炁凝而清浊未分也。太极既变，则混沌开而洪蒙裂。於是清阳之炁，升而为天；阴浊之炁，降而为地。《易》曰：太极生两仪，两仪生三才。即非清非浊，中和之炁，结成人伦也。是谓道生一，一炁之混沌也。一生二，二仪之清浊也。二生三，三才之人伦也。然后三生万物。万物之始於天地，天地不能自有，有天地者，太极也。太极不能自生，生太极者，太素也。太素不能自育，育太素者，太始也。太始#31不能自孕，孕太始者，太初也。未有太初，先有太易。夫太极者，其本体函三为一，中具五十五数。雷霆得天地之中炁，在人身，则虚无一窍收在内。是以至人穷造化之源，握洪蒙之柄，命二炁於无象之先，役万神於已形之后，此所以成变化而行鬼神也。<!-- -->玄关一窍<!-- -->精衮衮而运转，炁默默而徘徊。<!-- -->真人港深渊<!-- -->浮游守规中<!-- -->神混混而往来，心澄澄而不动。<!-- -->师曰：规中者，如一规之中，不在中间，不在内外也，不着物也，不泥象也。在身中之中，意中之中，如大圆镜中之一我。但正心诚意，为中心柱子。当万虑俱泯之时，真人出现，如鱼居深渊，浮游守规中矣。紫阳翁曰：身中一窍，名曰玄牝。此窍非心非肾，非口非鼻，非肝肺脾胃，非脐轮、尾闾，非膀胱、谷道，非两肾中间一点，非脐下一寸三分，非明堂泥丸，非关元气海。能知此窍，则冬至在此矣，药物、火候、脱胎俱在此矣。盖此窍亦无边傍，更无内外。乃神炁之根，虚无之谷，造化之源。只在身中而求，不可求於他也。前真云：此窍非凡窍，中中复一中。万神从此出，真炁与天通。此即雷霆之窍。得之，则雷霆枢机不必外求矣。至人用之，所以冲举。<!-- -->法行先天大道<!-- -->昏昏默默。无欠无余，圆同太虚 。<!-- -->上乘 <!-- -->杳杳冥冥。湛然常寂，清静法枢。<!-- -->有物先天地，名为大法王，见渠还寂寞，应用甚昭彰。眼耳俱无有，神通不可量。若人知这个，何必篆天章。<!-- -->道法九要序<!-- -->琼管先生白玉蟾编<!-- -->三教异门，源同一也。夫老氏之教者，清静为真宗，长生为大道，悟之於象帝之先，达之於混元之始。不可得而名，强目曰道。自一化生，出法度人。法也者，可以盗天地之机，穷鬼神之理。可以助国安民，济生度死。本出乎道。道不可离法，法不可离道。道法相符，可以济世。近世学法之士，不究道源，只参符咒，兹不得已。略述九事，编成一帙，名曰九要，以警学道之士，证入玄妙之门，不堕昏迷之路。人人得道，个个成真，岂不美欤。琼山道人白玉蟾序。<!-- -->立身第一<!-- -->学道之士，当先立身。自愧得生人道，每日焚香稽首，皈依太上大道三宝。首陈已往之愆，祈请自新之佑。披阅经典，广览玄文。屏除害人损物之心，克务好生济人之念。孜孜向善，事事求真。精严香火，孝顺父母，恭敬尊长。动止端庄，威仪整肃。勿生邪淫妄想，勿游花衢柳陌，勿临诛戮之场，勿亲尸秽之地。清静身心，远离恶党。始宜寻师访道，请问高人。此乃初真之士，当依此道行之。<!-- -->求师第二<!-- -->学道之士，须是得遇作家，方可明真悟道；得遇真师，方可皈向传道受法。须是日前揣度其师，委有妙理；源流清切，然后亲近；日积月深；恭敬信向。次宜具状赍香，盟天誓地，歃血饮丹，传授道书、隐诀、秘法、玄文，佩奉修持。虽得其传，不可便弃。常侍师门，参随左右，求请口诀玄奥，庶无疑难，自然行之有灵。尝闻高古祖师，徒弟皈向者纷纷然甚众。师按察徒弟之心，中有心行不中者，不与之；不尽诚者，不与之；  无骨相者，不与之；五逆者，不与之；及有疾者，不与之。吏曹狱卒，始勤终怠者，亦不与之。中有徒弟，若与师心契合，气味相投，随机应化得度者，当以愧心对之。忽遇师门试探，弟子难以难事相付勾干，或中间不从所求，弟子切莫私起怒心。若生怨恨，以贻咎师之愆，阴过阳报，毫分无失，所得法中，神明将吏，亦不辅助。岂不闻汉张良事黄石公，三进圯桥之履，公见诚心，乃传《素书》，后为君师。若求师者，当究是理。道法之师，始终心意如一，弟子始终亦如一。进道自然无魔。所谓弟子求师易，师求弟子难，诚哉是言也。<!-- -->守分第三<!-- -->人生天地之间，衣食自然分定，诚宜守之。常生惭愧之心，勿起贪恋之想。富者自富，贫者自贫，都缘夙世根基，不得心怀嫉妬。学道惟一，温饱足矣。若不守分外求，则祸患必至。所谓颜子一箪食，一瓢饮，在陋巷，人不堪其忧，回也不改其乐。颜回者贤人也。学道人若外取他求，则反招殃祸也，道不成而法不应。若依此修行，法在其中矣。<!-- -->持戒第四<!-- -->夫行持者，行之以道法，侍以禁戒。明其二字，端的方可以行持。先学守戒持斋，神明自然辅佐。萨真人云：道法於身不等闲，思量戒行彻心寒。千年铁树开花易，一入酆都出世难。岂不闻真人烧狞神庙，其神暗随左右，经一十二载，真人未尝有纤毫犯戒，其神皈降为辅将。真人若一犯戒，其神报条必矣。令人岂可不持戒。更当布德施仁，济贫救苦。昔晋旌阳许真君一困者为患，其家抱状投之於君。君闻得疾之因，乃绿贫乏不得志而已。真君以钱封之於符牒，祝曰：此符付患者开之。回家患者开牒得钱，以周其急，其患顿愈。济贫布施，则积阴德，行符之人，则建功皆出於无心，不可着相。着相为之，则不是矣。若功成果满，升举可期矣。<!-- -->明道第五<!-- -->夫道者，入圣超凡，福资九祖。逍遥无碍之乡，逸乐有玄之境。聚则成形，散则为风。三清共论，玉帝同谈。不属五行，超离三界。此乃证虚无之妙道。欲证此道，先修人道。去除妄想，灭尽六识。明立玄牝根基，须分阴符阳火。如鸡抱卵，出有入无。功成行满，身外有身。仙丹妙宝，随意自取。玉室金楼，随心自化，呼风叱雨，坐役鬼神。嘘炁可以治病，点石可以为金。不与凡同，奉膺天诏，证果真仙矣。<!-- -->行法第六<!-- -->夫法者，洞晓阴阳造化，明达鬼神机关。呼风召雷，祈晴请雨，行符咒水，治病驱邪，积行累功，与道合真，超凡入圣。必先明心知理，了了分明，不在狐疑。欲祈雨救旱，先择龙潭江海，碧壑深渊，云龙出没之地，依法书篆铁札投之。如不应，方动法部雷神，择日限时，登坛发用。祈晴之事，在乎诚心静念，运动旸神，召起冯夷风部之神，扫除云雾，荡散阴霾，易歉为丰，救民疾苦。若德合天心，应之随手。驱邪之道，先立正己之心，毋生妄想，审究真伪。古云：若要降魔鬼，先降自己邪。当以诚心召将而驱之。若传人不一，闻法避罪逃遁者，差雷神巡历而馘之。若遣祟，切不可发送酆都。没后恐有连累。戒之慎之。若治病之法，宜仔细察其病证，次当给以符水治之。盖人之气运於三焦五脏之间，顺则平康，逆则成病。或嗜欲失节，或心意不足而成邪。故邪气侵则成病。以我正真之炁，涤彼不正之邪；以我之真阳，敌彼之阴。若患者执迷邪道，可方便而化之，符水而治之。救人功满，而证仙阶，而为妙果欤。<!-- -->守一第七<!-- -->近观行持者，间或不灵，呼召不应者何故？初真行法者，累验非常，广学者却不如之。此非法之不应也，缘学者多传广学，反  使精神不能纯一，分散元阳。登坛之际，神不归一，法不灵应。岂不闻老子云：天得一以清，地得一以宁，人得一以灵。今志於行持者，必当守一法，而自然通天彻地。不知抱玄守一为最上功夫，但耽於广学，反不能纯一矣。盖上古祖师，虽有盈箱满筐灵书，留之引导凡愚，开发后学，不知师心自有至一之妙，不教人见闻，鬼神亦不知其机，用之则有感通。且法印亦不可多，专以心主一印，专治一司，专用一将，仍立坛靖，晨夕香火崇奉，出入威仪，动止恭敬，诚信相孚，自然灵应。切不可疑惑有无，昧於灵台。须是先以诚敬守之，必获灵验。斯为守一之道矣。<!-- -->济度第八<!-- -->学道之人，洞明心地，不乐奢华，不嫌贫贱，不着於尘累之乡，不漂於爱河之内，恬淡自然，逍遥无碍，尘世和同。先当行符治病，济物利人。次可拔赎沈沦，出离冥趣。先度祖宗，次及五道。以我之明，觉彼之滞；以我之真，化彼之妄；以我之阳，炼彼之阴；以我之饱，充彼之饥。超升出离，普度无穷。斯为济度矣。<!-- -->继袭第九<!-- -->学道之人，得遇明师传授秘法，修之於身，行之於世，人天敬仰，末学皈依，愧非小事。当知感天地阴阳生育之恩，国王父母劬劳抚养之德，度师传道度法之惠。则天地国王父母师友不可不敬，稍有违慢，则真道不成，神明不佑。道法既得，於身道成法应，可择人而付度之，不可断绝道脉。须是平日揣磨，得其人可以付者付之。苟非其人，亦不可轻传也，罪有所归。若得人传授，但依祖师源流，不可增损字诀。忠孝之心相契，切勿生人我之心。弟子若负师，天地神明昭然鉴察，毫分无失。师伪，弟子亦然。若无人可度，石匣藏於名山福地、海岛龙宫，劫运流行，自然出世。予感天地父母生化之恩，诸师传道教训之德，将其所得，册成九事，以警后学。若修身立己，积德累功，上体天心，下利人物，行道成真，超凡入圣，伏望见闻，咸希观览。琼山道人白玉蟾述。</p></div></div><div class="Card_uJjm"><div class="fadein_nDNd"><h1>道法会元</h1></div><div class="scroll_fyjW fadein_nDNd"> <p>#1此文又见《清微元降大法》（下简称《元降大法》）卷二五，题『《道法枢纽》，云山保一真人李少微授』。<!-- -->#2《元降大法》卷二五每段前皆无『师曰』二字。<!-- -->#3『叱咤』，《元降大法》卷二五作『挥喝』。<!-- -->#4自『又曰』至此，《元降大法》卷二五，置于下段之后。<!-- -->#5《元降大法》『妙』字前有『法』字，『法』与下『道』对举，较胜。<!-- -->#6『彼』，《元降大法》无。<!-- -->#7『凡』，《元降大法》作『我』。<!-- -->#8『不拘』，《元降大法》作『不假』。<!-- -->#9此句《元降大法》作『书符不识康』，下句『画符』亦作『书符』。<!-- -->#10此句《元降大法》作『人能知此一窍』。<!-- -->#11《元降大法》作『此漏泄之言也』。<!-- -->#12『附』，《元降大法》作『搏』。<!-- -->#13『皆失调摄』，《元降大夫》作『皆戾于调摄』。<!-- -->#14『而灵』，《元降大法》作『为灵』。<!-- -->#15此句《元降大法》作『通三才一炁尔』。<!-- -->#16『知神由炁，炁由人』，《元降大法》作『知神由炁生，炁由神主』，于义较胜。<!-- -->#17『以』，《元降大法》作『倚』。<!-- -->#18《元降大法》在『侥幸』前有『觊』字。<!-- -->#19《元降大夫》作『闭目存想，想』。<!-- -->#20『将吏』，《元降大法》作『帅将吏兵』。<!-- -->#21『心』，《元降大法》作『身』，《阴符经》原文正作『身』。<!-- -->#22此句《元降大法》作『世茹氛臭，难久停骖』。<!-- -->#23『折指』，《元降大法》作『报指』，『术数』作『术法』。<!-- -->#24此句《元降大法》作『可以神道设教，知道者不为也』。<!-- -->#25此句《元降大法》无『立可制矣』。<!-- -->#26此句《元降大法》作『炼魂者先须炼神，度人者先当自度，斯炼度之说者也』。<!-- -->#27此句《元降大法》作『一性灵明，与天长远』。<!-- -->#28『离』，《元降大法》作『散』。<!-- -->#29『以我之贤，化彼之愚』，《元降大法》无。<!-- -->#30《元降大法》卷二五《道法柜纽》止于此。<!-- -->#31『始』原作『素』，据上下文义改。</p></div></div><div class="Card_uJjm"><div class="fadein_nDNd"><h1>道法会元</h1></div><div class="scroll_fyjW fadein_nDNd"> <p>清微应运<!-- -->太上无极大道，虚无自然，强名曰道。<!-- -->一炁为阴阳之祖宗，实雷霆之枢机。爰自太极既判，皇人正音，集成一炁之琼章，散作五雷之玄奥。舒之忽兮有象，卷之寂尔无形，妙在灵台，道行法界。<!-- -->至真无上三十六部尊经真文宝符，<!-- -->洞真十二部清微天宝，洞玄十二部玉宸灵宝，洞神十二部道德神宝。<!-- -->太上三尊十方众神玄中大法师，<!-- -->三尊即三清上帝，传教之祖。由人道而升仙境者曰道德天尊，由仙道而升真境者曰灵宝天尊，由真道而升圣境者曰元始天尊。如泰清道德天尊，即泰清天之主，故曰泰清仙境道德天尊，即是人道而生仙界者。上清玉清皆然，境犹方之谓也。但境与都不同，不可以境为方。或曰每境自分十方，十方亦自分十方。<!-- -->泰清九仙上清九真玉清九圣，<!-- -->凡有九品。人有一品，而修积至九品，然后入於仙道。由仙之一品，而修积至仙之九品，然后超登真境之一品。又由真之一品，而修积至真之九品，然后超登圣境之一品。又由一圣而至九圣，非一蹴可登也。或曰：灵宝天尊即西那国王，道德天尊即老聃，非也。谓老子为道德天尊则可，谓道德天尊即老子，非也。玄元始三炁，老子由玄炁化生，彼灵宝天尊亦由是也。<!-- -->混元上德皇帝，<!-- -->乃唐以李老君为始祖，故祀之为圣祖， 上尊号曰混元。今以为泰清位号，非也。<!-- -->先天元后。<!-- -->乃老子之母，玄妙玉女。犹太宗以轩辕黄帝为始祖，故尊事皇帝为圣祖，先天太后即皇帝母也。或以圣母为圣祖之妻，谓不当坐子之下，尤非也。应国朝皆有圣祖。圣祖者，即其始祖也。<!-- -->三派始祖<!-- -->清微元始天王。灵宝西那国王。道德老子。正一祖天师。<!-- -->清微应运师宝<!-- -->龙汉，赤明，上皇，延康，开皇，五劫之号。<!-- -->清微圣祖玉清元始妙道上帝，<!-- -->梵炁雷霆之始，曰洞真，万道之祖也。<!-- -->清微玄祖上清灵宝玉宸大道君，<!-- -->清炁之祖，元炁也，曰洞玄尊神。<!-- -->清微始祖太清道德五灵玄老君，<!-- -->景炁之祖，玄炁也，曰洞神尊神。<!-- -->清微宗主真元妙化天帝，<!-- -->讳玉音迹悲，降生邾国，即元始天王盘古王。应世多号，居元始万神宫，洞元妙宝宫，洞妙宝化宫妙化府。<!-- -->紫晨太华大天帝，<!-- -->讳宗昶居太华紫宸宫。<!-- -->金阙帝宸玄元道君，<!-- -->居金阙玄元宫，玉英紫灵宫。<!-- -->玄初保运道妙韩元君，<!-- -->讳修。居丽农山保运府玄初宫。<!-- -->东华木公上相青童道君，<!-- -->阳炁自然之神，男仙之主。居方诸青宫童初之府，青天童华宫童都府。<!-- -->西灵金母梵炁祖母元君，<!-- -->阴炁自然之神，女仙之主。居西灵大华宫、西华太妙宫、青天西华宫易迁府。<!-- -->清微演化元枢元皇李元君，<!-- -->讳谦。居紫虚化和完福府。披发玉女状。绛衣黄裙，执雷函，乘青龙。<!-- -->清微宣化元机元灵龙元君，<!-- -->讳汲。居元妃化洞彬府，又玉阳化洞 阳府。双变玉女状，面微赤。紫衣彩裙，执斧，乘青龙。<!-- -->清微演妙察令昭化林元君，<!-- -->讳瑞。居昭明化，一作昭凝化华阳府，一名阳华府。大髻，玉女相，面白，杏目。青衣，金甲，仗剑，乘黑龙。<!-- -->万变九真玉仙圣母大素石元君，<!-- -->讳杰。居峡汉福源宫。乃汉女上真也。<!-- -->清微灵和管元君，<!-- -->讳静卿。居元妃化慧灵府、璋元府、清微灵光宫、清微大明宫章会府。凤冠，玉女相，自然眉，杏目。紫服碧裙，执青圭。<!-- -->九天妙道真运杨元君，<!-- -->讳彻秦。河中府人。居九天长原宫。青面，披发，龙体。乘流火，为雷霆枢机之帅。<!-- -->九天玄元洞明许元君，<!-- -->讳令卿。居九天洞玄宫、九天洞青育玄宫。二十三岁成道。双袭髻，月眉凤眼，玉女相。绿衣朱履，执圭。<!-- -->玉堂天山朱真人，<!-- -->讳轩秦。东京人。居金华太清宫凤凰阁、玄灵官玄昌府。应眉，白面，美髭。救苦真人也。<!-- -->青惠昭化扶桑卞天君，<!-- -->讳翼。随州人。居角亢心市垣中洞玄府、昭灵府。碧玉冠，白面，青服朱履。后为太玄真人，即旸谷神王也。<!-- -->神曜保天道化庾元君，<!-- -->讳溶。秦酆州人。汉祖龙兴后，方解化，居海上神洲曜明府。<!-- -->明清道华丘元君，<!-- -->讳林。寿州人。居玉英府。<!-- -->泰明清慧师真人，<!-- -->讳复。漠人。乃东华帝君应化。居东华化龙丘山通明洞。<!-- -->通妙元化冲和谢元君，<!-- -->讳晋刚。都旸谷坛左琼瑶玉台冲和府。<!-- -->清微洞光宝卫紫华元和明道太一神景王元君，<!-- -->讳正宏。居洞光府、宝卫府、玄都太冲楼右紫辉宫。满月相，一字眉，凤眼，披发。仗剑，朱履，月孛状。<!-- -->清微茂晨保运金明彭元君，<!-- -->讳涵源。居井鬼星中丹昭府。双鬟髻，月眉凤眼，笑容，玉女相 。素服绛裙，仗剑，乘火龙，统风火雷神三万众。<!-- -->小有洞天清虚王真人，<!-- -->讳褒，字子登。居小有博爟宫中府，与魏元君互相师友。<!-- -->高上紫虚魏元君，<!-- -->讳华存，字贤安，居上清宸曜宫紫虚右府。传灵宝正派。元君本晋魏舒之女，适刘氏，生一女一男，入室精修至道。感上帝命太极真人安度明、青华扶桑真人旸谷神王卞翼方、诸青童帝君阿罗娄、清虚真人王子登等四真人，降赴丹室，传授道妙。后领南岳夫人秩上保之位。於是清微、灵宝、道德之法，归一而传焉。居高元紫虚官。<!-- -->西华通惠庞元君，<!-- -->讳俏道。汉州人。居西华广真宫、妙元宫。<!-- -->太真太玄文元君，<!-- -->讳铸。居景晖泰和宫。美女相。於西京名山清虚洞神化溪滨，伺祖元君过，则偕乘木浮于汉，还流至岸。祖元君一意不动，行弟子礼，执巾侍傍。元君或化男身，或女形。是夕同宿，授道德正一之妙於祖元君，怳忽不见矣。<!-- -->金阙昭凝洞清通化祖元君，<!-- -->讳舒，一名昉仲，字遂道。唐广西永州析阳县零陵人也。中年慕道，寻访名山，累遇至人传授清微、道德、灵宝、正一四派之奥。年一百三十二岁登仙，流芳不绝。居海外东岳广颗山广昌府、洞昭府。为四派总教宗师之始、清微无上侍宸。治通化一辉天宫。<!-- -->琼室内应洞清郭元君，<!-- -->讳玉隆，一名清微大霞侍宸上景元君。居紫灵府。<!-- -->紫光曜真福和傅元君，<!-- -->讳煜，字子芳。酆州人。为三天上辅。居昌曜府。<!-- -->龙光道明姚元君，<!-- -->讳庄，字叔奇。西京人，一曰广昌。元君为三天侍经，居隆慧府。<!-- -->紫英玉惠高元君，<!-- -->讳奭。居洞曜景丰府。<!-- -->西华清虚华真人，<!-- -->讳英。凤翔府人。为清微明元右卿洞阳上宰。三月三日生。<!-- -->青城通惠  朱真人，. <!-- -->讳洞元。成都人。宦至安抚使，学道，职清微洞卫上卿、神霄玉枢使。三月初一日生。<!-- -->云山保一李真人，<!-- -->讳少微，号竹隐。房州人。职清微都元左卿、五雷院使。三月初五日生。道成隐去，不知所在。后复出，授道於南真人，入青城山。<!-- -->眉山混隐南真人，. <!-- -->讳毕道，号西滨。眉州人。职清微保明仙卿，后改清明仙卿、斗中六通掌水使者。十月初三日生。真人少慕道，寻访江湖。一夕旅店，梦一朱衣灵官在门外，焚香拜之。觉起於门外得一疮庾匈者。引入店中，施弟子礼。李真人数试之，不怠，以四派玄奥授之。后设醮谢恩，方言姓氏。醮罢，西滨讲谢礼师，随圣驾入於希微怳忽矣。后西滨仕至广西宪司，休官入青城山。本姓东南，名圭。<!-- -->玉峰梅月雷困诏使侍寰黄真人。<!-- -->讳舜申，俗名应炎。闽人。第百十三甲申闺八月初五日未时生。元系永福黄节推之子，生二十日，继南剑黄通真宜卿为嗣。年十四岁，随父赴融州教官，患痫，具词投於南宪求救。师授三符，焚之，忽官舍独冷亭前龙荔树为风雷所击，其疾遂安。因衣冠往谢。南宪一见喜之，留於侍傍，日渐亲密。微妙之旨，四派总授於雷黄困真人矣。</p></div></div><div class="Card_uJjm"><div class="fadein_nDNd"><h1>道法会元</h1></div><div class="scroll_fyjW fadein_nDNd"> <p>清微帝师宫分品<!-- -->道祖<!-- -->玉清圣境元始天尊妙元上帝，<!-- -->居高上大有玉清宫，又名玉清妙道宫，又名清微天宫。<!-- -->上清真境灵宝天尊玉宸大道君，<!-- -->居玄都七宝紫微宫，又名禹余天宫。<!-- -->太清仙境道德天尊太上老君。<!-- -->居三皇洞神太清太极宫，又名大赤天宫。<!-- -->七宝<!-- -->三清三境天尊，<!-- -->居三天金阙门下，又名玉虚和阳宫。<!-- -->已上凡奏，皆是： 恭望大道天慈敕命三省。<!-- -->昊天至尊金阙玉皇上帝，<!-- -->居太微玉清宫，又名浩劫天宫，又名通明天宫。<!-- -->紫微天皇上帝，<!-- -->居紫微上宫，一名南极绛霄宫，又名勾陈天宫。<!-- -->北极紫微太皇大帝，<!-- -->居高上紫微垣，一名北极星宫，又名紫微天宫。<!-- -->承天效法后土皇地祇。<!-- -->居承天效法宫，一名蕊珠宫，又名雌一宫。<!-- -->神霄九宸<!-- -->高上神霄玉清真王长生大帝统天元圣天尊，<!-- -->居高上神霄玉清府，一名凝神焕照宫，又名神霄玉府。<!-- -->东极青华大帝，亦名东极青玄上帝寻声救苦天尊，<!-- -->居东极青华宫，又名东极妙严天宫。<!-- -->九天应元雷声普化天尊，<!-- -->居雷霆上宫，又名九天应元府。<!-- -->九天雷祖大帝，<!-- -->居九天雷霆中宫，又名雷霆洞渊宫。<!-- -->上清紫微碧玉宫太一大天帝，<!-- -->居紫微碧玉宫。<!-- -->六天洞渊大帝，<!-- -->居洞渊中宫。<!-- -->六波天主帝君，<!-- -->居六波天宫。<!-- -->可韩司丈人真君，即青城丈人朱陵度命天尊，<!-- -->居青城可韩宫，又名隶元上府。<!-- -->九天采访使应元保运妙化真君。<!-- -->居九天保运宫，又名紫玄景曜府。<!-- -->总号<!-- -->雷霆九宸高真。<!-- -->居神霄九宸天宫。<!-- -->九天<!-- -->高上空虚自然九天生神大帝。<!-- -->居元上九天宫。<!-- -->五老<!-- -->五方五灵五老梵炁天尊。<!-- -->居五灵五老宫。<!-- -->星宫斗府<!-- -->南斗六司上生真君，<!-- -->居南极炎明宫，又名南辰丹华宫。<!-- -->中天大圣北斗九皇上道尊帝君，<!-- -->居北斗璇玑宫，又名紫微漩玑应灵宫，又名璇玑应灵宫，又名璇玑皇曜天宫。<!-- -->告斗名位<!-- -->紫极昭冲勋令天英太星君，<!-- -->居北斗严琼宫。<!-- -->紫极英明集华天任元星君，<!-- -->居北斗易琼宫<!-- -->紫极通玄须变天柱真 星君，<!-- -->居北斗瑶琼宫。<!-- -->紫极总承符允天心纽星君，<!-- -->居北斗盟琼宫。<!-- -->紫极执庆刚昱天禽纲星君，<!-- -->居北斗礼琼宫。<!-- -->紫极宗益枢京天辅纪星君，<!-- -->居北斗应琼宫。<!-- -->紫极凝华好化天冲关星君，<!-- -->居北斗芳琼宫。<!-- -->紫极阳综孚庆天内辅星君，<!-- -->居北斗旋琼宫。<!-- -->紫极阴袭大衍天蓬弼星君，<!-- -->居北斗为琼宫。<!-- -->斗枢上相真君，<!-- -->居玄灵斗府，又名内府。<!-- -->斗中上相真君，<!-- -->居璇玑玉府，又名外府。<!-- -->北斗天枢上相真君。<!-- -->居北极斗枢玄灵府。<!-- -->十一曜<!-- -->上清玄都十一曜星君，<!-- -->居上清天轮宫，又名上清玄都宫。<!-- -->孝道仙王大丹炎光郁明太阳帝君，<!-- -->居洞明郁仪宫。<!-- -->孝道明王黄华素曜元精圣后太阴皇君，<!-- -->居洞阴结璘宫。<!-- -->东方木德岁星始阳青皇上真道君，<!-- -->居青华宫。<!-- -->南方火德丹天赤皇上真道君，<!-- -->居洞阳宫。<!-- -->西方金德太素少阴白星上真道君，<!-- -->居广微宫，又名素灵宫。<!-- -->北方水德大冥阴元黑星上真道君，<!-- -->居玄元宫，又名洞阴宫。<!-- -->中央土德祖炁中黄上真道君，<!-- -->居元镇宫，又名太玄宫。<!-- -->交初神曜神首建星上真道君，<!-- -->居神曜宫。<!-- -->交中计都神尾坠星上真道君，<!-- -->居神都宫。<!-- -->天一紫炁道曜上真星君，<!-- -->居天一道混宫。<!-- -->太一月孛蚀曜上真星君。<!-- -->居太一掌彗宫。<!-- -->五星<!-- -->青华明耀皓灵金玄中黄五星真君。<!-- -->居五方五德宫。<!-- -->三宫<!-- -->上元天宫紫微大帝，<!-- -->居真都元阳宫，又名上元赐福府。<!-- -->中元地宫清虚大帝，<!-- -->居太阴洞曜宫，又名中元覃宥府。<!-- -->下元水宫洞阴大帝。<!-- -->居金阙洞阴宫，又名下元通济宫。<!-- -->四罗<!-- -->总称弥罗大梵宫。<!-- -->中罗东方八天帝君，<!-- -->居中罗东方八天宫。<!-- -->中罗南方八天帝君，<!-- -->居中罗南方八天宫。<!-- -->中罗西方八天帝君，<!-- -->居中罗西方八天宫。<!-- -->中罗北方八天帝君。<!-- -->居中罗北方八天宫。<!-- -->四极<!-- -->东极真王搏桑大帝，<!-- -->居东极扶桑宫。<!-- -->南极真王丹陵大帝，<!-- -->居南极丹陵宫。<!-- -->西极真王素灵大帝，<!-- -->居西极素灵宫。<!-- -->北极真王洞阴大帝。<!-- -->居北极洞阴宫。<!-- -->三炁<!-- -->始素元华雷霆高上至真，<!-- -->居元华雷霆宫。<!-- -->紫皇灵华雷霆高上至真，<!-- -->居灵华雷霆宫。<!-- -->高上宸华雷霆高上至真，<!-- -->居宸华雷霆宫。<!-- -->混洞空极泰明上真，<!-- -->居混洞空极泰明宫。<!-- -->玑明镇极泰玄上真，<!-- -->居玑明空极太明宫。<!-- -->安保滉涬大神高真，<!-- -->居安和空极太明宫。<!-- -->金阙曜灵真君，<!-- -->即降圣司，居金阙曜宫。<!-- -->兀幽拔罪天尊。<!-- -->居丹明紫照宫。<!-- -->清微圣师<!-- -->清微宗主真元妙化天帝，<!-- -->居元始万神宫，又居妙化府，又名东华方诸宫，又名洞元妙宝宫。<!-- -->太初天君紫宸太华天帝。<!-- -->居太初天宫。<!-- -->玄师<!-- -->灵宝玄中大法师玉虚明皇道君静老天尊。<!-- -->居玉虚明皇宫。<!-- -->四圣<!-- -->总称北极四圣府。<!-- -->天蓬玉真寿元真君，<!-- -->居元应太皇府。<!-- -->天猷仁执灵福真君，<!-- -->居元景丹灵府。<!-- -->翊圣保德储庆真君，<!-- -->居元照黑灵府。<!-- -->佑圣真武灵应真君。<!-- -->居元和迁校府。<!-- -->三省<!-- -->总名泰玄都省。<!-- -->三天圣师泰玄上相正一真君，<!-- -->居玉素元都宫，又名玄都太素宫，又名元素元晖府。<!-- -->太极左宫仙公冲应孚佑真君，<!-- -->居太极灵曹宫。<!-- -->九州都仙太  史神功妙济真君，<!-- -->居玉都清庆宫。<!-- -->三元<!-- -->总名三元洞和宫。<!-- -->上元道化明曜妙感真君，<!-- -->居上元洞清宫。<!-- -->中元护正丹辉妙道真君，<!-- -->居中元洞彰宫。<!-- -->下元定志符映妙道真君。<!-- -->居下元洞灵宫。<!-- -->清微祖师<!-- -->总名清微肇庆宫。<!-- -->高元宸照法王清真紫虚魏元君，<!-- -->居高元宸照宫、高元紫虚宫。<!-- -->上清西华通慧庞元君，<!-- -->居西华广真宫。<!-- -->金阙昭凝妙道保仙祖元君，<!-- -->居金阙中灵凝照宫，又名景曜太素宫，又名金阙昭凝宫。<!-- -->龙光道明姚元君，<!-- -->居龙光道明中皇府，又名道明宫。<!-- -->紫英玉惠高元君。<!-- -->居紫英玉慧紫品宫，又名紫明昭应宫。<!-- -->灵宝三师<!-- -->总称灵宝三师宫。<!-- -->灵宝经师清元丹刚青阳妙道天君，<!-- -->居青阳天宫。<!-- -->灵宝籍师丹元妙应丹阳妙化天君，<!-- -->居丹阳天宫。<!-- -->灵宝度师茂元景伟紫阳妙感天君。<!-- -->居紫阳天宫。<!-- -->三院真君<!-- -->总称三元洞玄宫。<!-- -->天枢省思玄院真君，<!-- -->居枢省思玄院。<!-- -->天机省虚真院真君，<!-- -->居机省虚真院。<!-- -->泰玄省道元院真君。<!-- -->居泰玄省道元院。<!-- -->三宝三省<!-- -->上清妙景旨玄内相真君，<!-- -->居上清妙化省。<!-- -->上清大梵元玄内相真君，<!-- -->居上清梵清省。<!-- -->上清大梵泰玄内相真君，<!-- -->居上清大冲省。<!-- -->玉帝三省<!-- -->总称泰玄都省。<!-- -->太玄上相三天圣师正一静应显佑真君，<!-- -->天枢上相太极左宫仙公冲应孚佑真君，<!-- -->天机上相九州都仙太史高明大使真君。<!-- -->太微三省<!-- -->玄都上相星华演化真君，<!-- -->居玄都省。<!-- -->玄枢上相元微泰皇真君，<!-- -->居玄枢省。<!-- -->玄机上相泰神执庆真君。<!-- -->居玄机省。<!-- -->紫微  三省<!-- -->北极都省玉宸外辅道纪真君，<!-- -->居北极都省。<!-- -->北极枢省天心丞相道化真君，<!-- -->居北极枢省。<!-- -->北极机省正法丞相道统真君。<!-- -->居北极机省。<!-- -->后土三省<!-- -->皇妃都府元营真妃元君，<!-- -->居皇妃都府。<!-- -->皇妃上府元皇真妃元君，<!-- -->居皇妃上府。<!-- -->皇妃中府元执真妃元君。<!-- -->居皇妃中府。<!-- -->神霄三省<!-- -->总称神霄枢机三省。<!-- -->琼霄内辅真君，<!-- -->居神霄都省。<!-- -->玉霄内辅真君，<!-- -->居神霄枢省。<!-- -->琼霄内辅真君。<!-- -->居神霄机省。<!-- -->东极三省<!-- -->总称东极青华三省。<!-- -->青华梵炁保生内辅真君，<!-- -->居灵阳省。<!-- -->青皇梵炁育生内辅真君，<!-- -->居紫阳省。<!-- -->光妙梵炁化生外辅真君。<!-- -->居青阳省。<!-- -->雷祖三省<!-- -->总称雷霆枢机都省。<!-- -->雷霆都省上辅宸灵真君，<!-- -->雷霆枢省内辅天令真君，<!-- -->雷霆机省外辅天化真君。<!-- -->碧玉三省<!-- -->总称碧玉紫极三省。<!-- -->紫极冲玄省太一玄昌真君，<!-- -->紫极元微省碧玉太华真君，<!-- -->紫极灵微省紫微丹立真君。<!-- -->九司<!-- -->总称雷霆九司。<!-- -->玉府判府真君，<!-- -->玉府左右侍中，<!-- -->左右仆射，<!-- -->天雷上相，<!-- -->玉枢使相，<!-- -->斗枢上相，<!-- -->上清司命玉府右卿，<!-- -->五雷院使真君，<!-- -->雷霆都司元命真君。<!-- -->四真五老四协侍宸师位<!-- -->东华木公尊神青童帝君，<!-- -->居东华方诸官，又名诸官童初府。<!-- -->梵炁金真圣母太虚元君，<!-- -->居龟台景灵宫。<!-- -->南极上元天君，<!-- -->居丹天朱陵府。<!-- -->西华圣母元君，<!-- -->居素天西华宫。<!-- -->北极玉宸天君。<!-- -->居玄天元始宫。<!-- -->已上主监真度道，开度学道之士。<!-- -->玉清昊极元老，<!-- -->玄华宝天真老，<!-- -->露眇太灵祖老，<!-- -->波籍洪京仙老，<!-- -->虚皇灵光始老。<!-- -->居五明通元宫。<!-- -->已上五老，主监度告盟，试观学道之士。<!-- -->中黄太一上帝，<!-- -->常试学者，乃万神之宗也。凡受道，当告盟披宝文也。<!-- -->高上玉帝，<!-- -->唱受道者告盟。凡传受经法，法师南面，弟子北面跪受。<!-- -->九天北帝，<!-- -->太灵万真镇仙玉司。凡授受传度有誓约，皆系北帝玉司中。<!-- -->上相方诸青童君，<!-- -->居方诸宫。<!-- -->上保太丹南极君，<!-- -->居太丹宫。<!-- -->上傅白石太素君，<!-- -->居白石宫。<!-- -->上宰西城总真君。<!-- -->居西城宫。<!-- -->已上皆传教监度之师。<!-- -->左曰风考官，<!-- -->主治传授经道无盟，修行贵财鬻法之深罪，及隐真撰伪，不择贤愚，妄传非人之罪。<!-- -->右曰刀考官。<!-- -->主治立誓告盟，远背师友，灭其无德，彰已无罪，一切偷窃灵文，隐真撰伪，传受不明之罪。<!-- -->三炁<!-- -->无极无量梵炁雷霆至真，<!-- -->居始青元华宫。<!-- -->清虚真皇清炁雷霆至真，<!-- -->居清虚清灵宫。<!-- -->虚混玄一景炁雷霆至真，<!-- -->居高虚景曜宫。<!-- -->九霄<!-- -->神霄上灵天萧阳清真元一之炁，<!-- -->琅霄素灵天明阳洞真至一之炁，<!-- -->景霄妙灵天景阳真精虚一之炁，<!-- -->太霄玄灵天玉阳明真正一之炁，<!-- -->紫霄真灵天太阳灵真天一之炁，<!-- -->青霄始灵天元阳天真纯一之炁，<!-- -->碧霄广灵天上阳元真太一之炁，<!-- -->丹霄元灵天洞阳至真玄一之炁，<!-- -->玉霄皓灵天纯阳正真精一之炁，<!-- -->三师<!-- -->洞阳帝君，<!-- -->居枢雷机霆宫。<!-- -->洞灵帝君，<!-- -->居东华宫。<!-- -->洞源帝君。<!-- -->居蓬莱宫<!-- -->帅将<!-- -->元始北极天王天雷轰元邓雷君，<!-- -->居丹霄紫英宫。<!-- -->北极安景命王地雷镇玄辛雷君，<!-- -->居清虚耀景宫。<!-- -->旸谷太霞灵王水雷环运张雷君，<!-- -->居蓬莱宫。<!-- -->九斗阳芒流金火铃威雷浮光刘天君，<!-- -->居浮光宫。<!-- -->三山木郎大神皓灵荀神君，<!-- -->居皓灵宫。<!-- -->上清璇天刑令大神枢机窦真君，<!-- -->居枢雷机霆宫。<!-- -->神霄玉部阳雷阴霆西极上将神变留真君，<!-- -->居神变宫。<!-- -->冲天明道执法仁圣应元真君飞捷杨符使，<!-- -->居明耀宫，又名太和宫，又居元明丹华宫，又名明离宫。<!-- -->飞天妙道威化圣仁神烈真君焚炎杨符使，<!-- -->居华阴宫，又居广德玉元宫。<!-- -->妙道冲仪圣仁通华真君雷霆捷疾朱符使，<!-- -->居洞皇宫。<!-- -->景灵通道仁圣元妙真君飞捷杨符使，<!-- -->居保元宫。<!-- -->承天仲和保生圣元明道真君九天冲虚飞雷安符使。<!-- -->居灵阳火昌宫，又居隆光紫明宫。<!-- -->五岳<!-- -->东岳泰山大生天齐仁圣帝，<!-- -->居蓬玄太空宫。<!-- -->南岳衡山大化司天昭圣帝，<!-- -->居朱陵太虚宫。<!-- -->西岳华山大利金天顺圣帝，<!-- -->居太极总仙宫。<!-- -->北岳恒山大贞安天元圣帝，<!-- -->居太一总玄宫。<!-- -->中岳嵩山大宁中天崇圣帝。<!-- -->居上帝司真宫。<!-- -->三界<!-- -->南昌朱陵大帝采访炎帝君，<!-- -->居雷霆宫，一名火朱丹陵宫。<!-- -->水府扶桑大帝，<!-- -->居水府太霞宫，又名扶桑丹运青华宫，又名水府扶桑宫。<!-- -->地府北阴酆都玄天大帝，<!-- -->居阴景天宫，又北阴酆都宫。<!-- -->三水府<!-- -->并称龙府。<!-- -->马当山上水府福善安江王，<!-- -->庙在江州。<!-- -->采石山中水府顺圣平江王，<!-- -->庙在平州。<!-- -->金山下水府昭信大江王。<!-- -->庙在润州。<!-- -->五湖<!-- -->并称龙潭。<!-- -->青草湖大神，<!-- -->丹阳湖大神，<!-- -->太湖大神，<!-- -->彭蠡湖大神，<!-- -->洞庭湖大  神。<!-- -->四海<!-- -->并称龙宫。<!-- -->东海水府仙官渊圣广德王，<!-- -->庙在莱州，居青华宫。<!-- -->南海水府仙官洪圣广利王，<!-- -->庙在广州，居丹陵宫。<!-- -->西海水府仙官通圣广润王，<!-- -->庙在河中府，居素灵宫。<!-- -->北海水府仙官冲圣广泽王，<!-- -->庙在孟州，居玄冥宫。<!-- -->四渎<!-- -->并称龙庭。<!-- -->江渎广源王，<!-- -->出岷山沔池，庙在益州。<!-- -->河读灵源王，<!-- -->出昆仑之墟，庙在河中府。<!-- -->淮渎长源王，<!-- -->出南阳桐柏山，庙在房州。<!-- -->济渍青源王。<!-- -->出王屋山，庙在河阳。<!-- -->十二溪<!-- -->巫峡溪上真，<!-- -->庙在夔州。<!-- -->五蕾溪上真，<!-- -->庙在越州。<!-- -->岷山溪上真，<!-- -->庙在嘉州。<!-- -->清远溪上真，<!-- -->庙在广州。<!-- -->桐柏溪上真，<!-- -->庙在韶州。<!-- -->蟠冢溪上真，<!-- -->庙在嘉州。<!-- -->昆仑溪上真，<!-- -->庙在北地。<!-- -->武陵溪上真，<!-- -->庙在鼎州。<!-- -->苎罗溪上真，<!-- -->庙在越州。<!-- -->涤江溪上真，<!-- -->庙在荆州。<!-- -->院沙溪上真，<!-- -->庙在越州。<!-- -->沔池溪上真。<!-- -->庙在洛州。<!-- -->三河<!-- -->并称水府。<!-- -->洛河伯水府灵官，<!-- -->庙在洛州。<!-- -->黄河伯水府灵官，<!-- -->庙在番界。<!-- -->淮河伯水府灵官，<!-- -->庙在泗州。<!-- -->九江<!-- -->并称龙宫。<!-- -->浙江水帝，<!-- -->庙在杭州。<!-- -->杨子江水帝，<!-- -->庙在润州。<!-- -->松江水帝，<!-- -->庙在苏州。<!-- -->吴江水帝，<!-- -->庙在苏州。<!-- -->湘江水帝，<!-- -->厅在潭州。<!-- -->荆江水帝，<!-- -->庙在荆州。<!-- -->南江水帝，<!-- -->庙在洪州。<!-- -->汉江水帝，<!-- -->庙在襄州。<!-- -->楚江水帝。<!-- -->庙在郢州。<!-- -->十宫<!-- -->总称冥府十宫。<!-- -->泰素妙广真君，<!-- -->阴德定休真君，. <!-- -->洞明普静真君。<!-- -->玄德五灵真君，<!-- -->最圣耀灵真君，<!-- -->宝肃昭成真君，<!-- -->泰山都御真君，<!-- -->旡上正度真君，<!-- -->飞魔演庆真君，<!-- -->五化威灵真君。</p></div></div><div class="Card_uJjm"><div class="fadein_nDNd"><h1>道法会元</h1></div><div class="scroll_fyjW fadein_nDNd"> <p>清微宗旨<!-- -->开天策玄经<!-- -->无 极 玄 元 始 动 静 光 明 <!-- -->太 初 元 道 运  流 形 降 升<!-- -->元降玉文内旨<!-- -->梵 <!-- -->清 <!-- -->景 <!-- -->先天行持内旨<!-- -->先焚香静默，潜心对越，聚炁凝神，心念三五之类，然后书篆。详轻重：一符，二章，三经，四书，五道。<!-- -->丹书符篆，先凝神定虑，物我两忘，倏忽间便见天真，即举笔书符，便分清浊，见点点画画，皆金光灿灿。举念一见，神即往矣，何必待祝而行。<!-- -->抹笔之法，须分水火。如祈雨雪云雾，打潭驱龙，水炼，治诸阳疾，并用水笔。如祈晴，袪瘟，扫蝗，起电动雷，火炼，镇贴佩带，治诸阴病，并用火笔。<!-- -->凡书符，皆须闭炁一笔扫成。次用三字帝令抹笔。至明字，却出元始祖炁，随符而行。此谓之元始一炁也。<!-- -->告净坛符焚於空中，或焚之水中，以水洒五方，心念净天地咒，或五帝隐名，浄五方五行秽，见四气朗清，神风静默矣。<!-- -->告信香符，所以启告师真也。信者，诚也。香者，取其香炁流通，无不闻也。加窍者，紧急。凡信香符下，皆书臣某奏启，帝用。拜启，师用。启告。通用。以降真香片，黄纸柏木片，皆可。师以信香置烈火中，即心语三礼，仍祝云：臣谨以信香，百拜奏启某帝、某师、某神，臣今为其事，伏望慈怜，允臣香奏，即乞如何施行。臣再拜谨言。香烟腾上，即见感通。其余批符，俱有定式。惟祈雨先书正符一字或二字三字，涂七笔，次风字涂之，  次云，次雨，次雷，次电，次龙雾，号令，并逐一涂之。次心印，不涂。次佐印在下，亦不涂。却於符背，书速冲通等字，不涂。符成，当空召将焚之，不可拘一纸，或二三纸皆可。时或焚之，再书龙符三道，一放水缸中，一粘檄龙牒上，一焚水盂中，烈日晒之。更书数道，焚江潭。或用缸盛符搅之。凡洞章，青素墨，红素朱，最紧。砖板皆可。可投灵迹处。如行檄中书正符毕，别用黄纸一张，书窍号。又用时分位上书时号。如今日午时发，来日巳时登坛。<!-- -->如祈雨，迭符有次第：风，云，雷，雨，电，龙雾，号令，心印。祈晴：风，晴，心印，佐印。祈雪：风，云，雨，雾，雪，心，佐，移降之类。<!-- -->用纸法：第一黄，二用白，三用红，四用黑，五用青。<!-- -->凡发符檄，纸一张二张三张皆可。用缝印，束腰用红纸，墨书：臣某谨封。却以五色绒二尺四寸，先入竹筒内，留绒垂出外，上用黄纸书一敕字盖之。仍用黄绢袋之。<!-- -->凡发紧急檄章经道，是须用皂角、降真竹叶同焚。急速用竹二片，各五寸长，一书竹叶符，或洞章，一书将名，击以绒线，合而焚之。<!-- -->祖师云：法灵须要我神灵，我神灵后法惊人。祛禳祈祷凭神将，神将何曾有定形。此说尽矣。夫神者，我之神也，即我心也。我之心神灵明不亏，真一不二，举目动念，即是天真神妆，何往不可。盖我之神灵则可以感召天真雷将矣，何必吁呵呼吸，取外将来合气？我只自然而然，中理五炁，混合百神矣。《枢纽》云：法法皆心法，心通法亦通，是也。<!-- -->凡行持，先澄心涤虑，叩齿集神，焚《净坛符》，心念：天无氛秽，地绝妖尘，冥慧洞清，大量玄玄。次焚信香，心念《然香达信章》云：А酢蹼厂z，次念《通玄章》云：哼昤。次念《入圣章》云：唆  □唔叮。存见香烟徧布，帝师在空玄圆光中，即俯拜，具位奏告，入意请旨委将主张行持，默而祷之，或上奏状词章。次三拜，焚召符，念召咒。召将祝事焚役符，或经章等，一并就向空化之。三拜，心送将吏，俯伏良久，闻旨而退。<!-- -->下令咒<!-- -->元始有敕，普告诸天。震山摧岳，腾云沸川。威灵速降，召集群仙。令持在手，永镇吾权。唵吽吽。众神稽首，邪魔归正。敢有不顺，化为微尘。急急奉元始天王律令。<!-- -->总召密咒<!-- -->禀朗郁复钦神那杰敦。一炁念七徧。<!-- -->凡朝谒奏章之后，俟报应，良久，如兆头目洞清，神炁和畅，即是奏达。若昏怠，则是未达，又当入靖平坐，念咒，真待和平定炁，方是达矣。次称谢而退。<!-- -->祈雨之法，当天时亢旱，禾稼焦枯，岂得不救。当心启大道师真，入靖打坐，物我俱忘。倏忽间动念，见雷帝天真洋乎如在左右，遂祝之，即告符章，烈火焚遣。如今日辰时发，限明日午时报应。如午时未应，却於未时再告第二限符文，又限来日某时报应。过期未报，再发第三限。如紧急，可越限行遣，无害三限、二限连并发行。自宜量度，不可拘泥，此谓道法。非惟祈雨，一应皆然。凡祈雨告讫符章经道之类，心不顾矣，即入静室静坐，或澄默，或守道，或持经，皆可。切不可念念欲其报应，又是执着了。盖道法无为自然，不言而应，出於无意，其应甚验。若执着之，返为妄矣。一应行移皆须如此。其入靖打坐之后，一念不碍，物我俱忘，倏忽间，见面前云气往来，某方又见风来。耳热，电光。目眩，雷震。腹呜，大声大应。某方声，则某方应。隐隐为雷，轰轰为霆，汗出为雨，大汗大雨，小汗小雨。有一物动，则外一物应。无则无之。虽然，要见若不见，闻若不闻，乃可谓自然而然矣  。若拘於必应，则必花易乱，归於杳冥矣。祈雪之理，无以异也。<!-- -->祈晴之法，入靖打坐，一念不生，物我俱忘。倏忽间，见面前有光如日轮，映射八方，又见风收残云，满天霞光，则自然报应，不可拘泥。<!-- -->动雷之法，入靖打坐，一念不生，物我俱忘。倏忽间，见风雷交震，须臾徧身炎热，骨节有声，此法之验也。<!-- -->清微祈祷，本无登坛，出入自然，安有法用。若欲登坛时，但启奏讫，令大众诵《木郎咒》，或经诰，绕坛。却入靖打坐，度其时至，条然起来，飞符召将，催降雷雨。<!-- -->禳告之法，北斗为天喉舌，居天中，斡旋造化。经云：大周天界，细入微尘，何往非此。故告斗之法不一，而告斗之诚不二。但要诚心，虽至愚之夫，献花酌水，亦可自告，况有道之士乎。其分门立法者，有用某将某法如何告者，往往大多。盖不过赖神将为之引耳。其告之灵验，我之诚也。能明此理，虽无将无法，无灯无香，亦可以奏告矣。古人立灯建坛，盖法像耳。次假灯以占祸福。此理有之。常人每夜明灯尚可以占来日吉凶，况对上真启告而求验之乎。祖师云：千家告斗，一样占灯，其说信矣。学法之士，每於奏告时，当澄心定虑，然后发灯，举目一见斗灯，即如北斗星光在前矣。次上香述意，讫，静坐凝神，倏忽间动念告斗。此乃以天感天。然后占灯，乃不言善应也。非达理者不可与言。至於上章拜表，陈词，赞灯，设醮，此又科教之设耳。<!-- -->治病之法，小事只是炁字章，一道，二道，三道立应。否则告符遣将驱治，断后镇贴，无施不可。如大病，有邪，则告檄行洞章之类。若是狂祟恶鬼，则告伏魔章之类。诸疾不以大小，并行符与服。不可拘泥，亦不可念及验与不验，又成执着。大抵清微道法出乎自然而然，所以神 妙。故祖师云：莫问灵不灵，莫问验不验，信笔扫将去，莫起一切念，是也。师云：我口是救，是将，勿疑。此的言也。凡发用之后，我道了便是，何必复生疑心。疑心一生，则诚不至矣，以求其应，必不能矣。祖师云：心须意会，念念皆真。此心即道。平居暇日，持念守真，一点灵光，通天彻地，圆陀陀，光烁烁，会合至宝於明堂玉京之室，熏蒸一体，表裹洞明。无事之时，如如不动。偶然拈出，妙用非轻。祸福吉凶。了然指掌，不须探问，自然应矣。<!-- -->清微章法，出於玉宸道君，演振流芳，依科行教。符章秘范，道在人弘。其要在於思存一顷而已。祖师云：玉晨斋法飞章表，三境虚无深杳杳。一轮明月在虚空，天见金书明报了。此言尽之矣。<!-- -->炼度之法，为世所尚。有专门者，有分司者。甚而先水后火，先火后水，其说不一，各有主张，不明身中水火之源，但取外象而求之。噫，妄矣。子之所见不然。祖师云：以我真阳炼彼阴，不须水火降还升。灵光一点飞空处，便是金田玉筝生。又曰：丹阳火会灵元室，中有自然明的的。须臾拥出一轮红，飞出泥丸上无极。又曰：坎离颠倒，大地七宝。坎离顺行，大地火坑。知天道者，可与言炼度矣。夫炼度者，以我之阳，炼彼之阴，以我之贤，度彼之愚。经云：笑尔不度，故为歌音。己不能度，而欲度人，诚妄矣。祖师云：至道不繁，至要不素。自首至尾，告符拜章，行科阐教，皆化凡俗耳。当送亡之时，众讽《中篇》，见丹田中一点灵光，飞出泥丸，通天彻地，直上无极。切不可执着。若一念差殊，又有坚碍矣。<!-- -->日月炼真习定<!-- -->凝神静虑，平炁定息，瞑目端坐，意居中宫。俟其大定，物我两忘，渐运金光自两规中出，合为上，符篆在面前。金光渐渐开广，充塞天地。存兆身在太虚中，俯视梵炁充塞於前，万神环拱听令。久之，如此出有入无，自然合道，行住坐卧，皆可为之。诗云：看定虚空摸不着，休把精神都乱却。急忙收拾在眼前，便见一团光烁烁。霎时现出许多般，本来面目元初朴。若人认得这些儿，有作有为还见错。<!-- -->昔云山保一真人，书后数语，示眉山混隐真人谨守此语，勿示非人。其辞曰：外有举动，劳怠气神。内有所思，败血伤精。冥冥漠漠，与道相亲。不喜不怒，心和气清。内有交媾，发为雷霆。又曰：父母生前一点灵，不灵只为结成形。成形罩却光明种，放下依然彻底清。<!-- -->召将内诀<!-- -->师曰：先澄心如镜，存金光从念起，便觉虚空之炁，升入无形之内。到神室，少驻片刻，才若意到，便见神光自两规出，散满虚空，天门金光，下接地户，雷光上冲，三合为一，身立於中，为造化之主。便呼召雷神，从天下降，自地涌出，皆有大身，上拄天，下拄地，威光赫奕，拱立听令，随意役遣。然虽如是，动则有神，何劳存想呼吸出入。元神自灵。不闻雷经云：不自我，不自你，不自神，不自鬼。一念所至，夫复自然。法子犹当深会此理。<!-- -->书符笔法<!-- -->师曰：符者，合也，．信也。以我之神，合彼之神；以我之炁，合彼之炁。神炁无形，而形於符。此作而彼应，此感而彼灵，果非於符乎。天以龙汉开图，结炁成符。人以精神到处，下笔成符。天人孚合，同此理也。书符之法，不过发先天之妙用，运一炁以成符。祖师所谓眼书天篆，心悟雷玄，初无存想，亦无作用。灵者自灵，不必问其所以灵；应者自应，不必问其所以应。人但知其神之神，不知不神之所以神也。近世学法之士，不知无为为真功，自然为上道，自知不明，自信不及，欲穷究何者为符窍，何者 为笔法，兹不得已。略陈其要，实为记念，初非真诠。其诀曰：先澄澄湛湛，绝虑凝神，使其心识洞然，八荒皆在我阖，则神归气复，元神现前，方可执笔。以眼瞪视笔端，思吾身神光自两规中出，合乎眉心，为一粒黍珠在面前，即成金线一条，光注毫端，便依法书篆，存如金蛇在纸上飞走，定要笔随眼转，眼书天篆，心悟雷篇。思金光渐渐广大，充塞天地，心念三五讳。如召将书符，则用本法召咒，或迭书诸号，皆随意运用。然虽如是，一点灵光，辉天朗地，未曾下笔，已自分明。妙於行持者，尤当於朱墨外用工夫。<!-- -->玄初育神道妙。一名动静玄机，一名点画心法。<!-- -->主法<!-- -->玄初道妙元君韩修，<!-- -->玄初道妙统天雷王昉日，<!-- -->玄初道妙统地雷王徕月。<!-- -->动静玄机<!-- -->动起风云雷雨电晴雾治病祛邪一切运动之事用 止止风云雷雨电晴雾治病三水安土一切安镇之事用 静极复动  祈雨急用 动极复静祈晴急用 一动一静互为其根 动静相摩雷霆吞啖<!-- -->师曰：静中之动，动中之静，乃阴阳极处为用。极则必变，易之道也。凡祈祷大事，不应，方可加之。谓之互用阴阳，调造化，此内法也。邵子曰：一动一静之间，天地人之至妙者欤。学者尤当究竟。<!-- -->点画心法<!-- -->圆陀陀光灿灿 混沌未分时方隅何处有一点具圆明煞神见之走中间一点起土选点用 开天立地分判阴阳 开乾破巽呼雷召电 寅申巳亥四者交冲祈祷天机未动密运神功紧用 雷生 霆煞 天无氛秽四袄是濉∏ 阴静阳结一团和气雪 雷霆晦冥风雨交作雨天黑地黑山河黑一切邪魔自消灭交 轰天雷霆霹雳摄 杀伐紧催 雷霆号令紧催 外视不瞬入听不昧无孕成尊余可及物治疾 生通 敕 飞 催 信 灵一爸恋郎耳 碧 紫 神 梵 清 景 水一 二 三 四 五 六 火一 二 三 四 五 六 分判阴阳 调变昂 起 止 升 降 开 合<!-- -->三讳 召 遣 水 火<!-- -->五讳 五行 生 克<!-- -->如奏事属乾，先於乾上起笔，左行圆光，至乾上住笔。次於中一一书符加窍。虎雷。仍於乾上出笔。余仿此。师云：圆中之圆，画中之画，窍中之窍，皆得於心而应於手，发挥大道之玄机，鼓之舞之，以尽神尔。若不知落处，徒事纸笔，何异依样画葫芦。<!-- -->清微道法提纲<!-- -->凡天地晦冥，日月薄蚀，风雨霖霪，阴阳失序，寒暄不时，旱魑为灾，山川缺雨，刀兵水火，疫疠盗贼，虎狼纵横，龙蛇变现，妖氛流行，鬼精肆虐，如此等类，盖为劫运所锺，上天震怒，臣妾阴谋，官吏苛虐，不恤政事，上下怨忿，或狱滞民冤，及民顽俗恶，仁义不立，礼乐不兴。是致天垂此象，以为惩警。当此之际，得道造理之士，当斋沐身心，澄彻想念，屏绝人事，力恳帝聪，民伏其辜，愿以身代。若能积此一诚，必使天心悔祸，然后依式告行符章，必获感通矣。<!-- -->执事者，不在多言，在力行何如耳。西山嗣派清微天吏熊道辉愚见。特为同门得志者发一的旨，幸其味之。<!-- -->凡祈晴，师默奏书符召将毕，立限祈祷。次斋沐入室静默，一意居中，断除杂想，廓然太虚，与吾身等。后於混沌中，一点阳光如流星，渐大如日轮，照曜天地，表裹圆明，万籁俱肃，一尘迥无。如此数时，或一日，或一夜，直候晴明，方出室。<!-- -->凡祷雨，师默奏书符召将毕，立限祈祷。次斋沐入室，收视返听，摄念存诚，目光上视，握固凝神，元炁上升，微思山泽通气，雷风相搏，天地晦冥，淋雨大作。如此数时，或一昼，或一夜，候应方出室。如起电，同此。<!-- -->凡治病，师当虚心静默，秉笔书符差将，以吾之灵明元神正炁聚於一符，攻彼患身不正阴炁。阳证加水笔，阴证加火笔，随证治疗。<!-- -->凡芟邪，静默行符，差将作怒遣往患家，讫，当入室默思雷神，激雷起电，挥戟镢斧，前往患家擒捉妖邪，俱令殄灭。如此分明，方出室，不令其邪知之。<!-- -->凡篆符，当先精思帝师在上，将吏在前，兆为天真皇人。落笔书篆，务在轻清，随事加窍，不可乱杂。大抵得道造理之士，躬行践履，常如对越，不欺其心，则万神俱集；不劳其形，则百骸调畅。苟明此理，举念便归於正，何待临时静定。<!-- -->混沌之象，大道之体，大无不包，细无不纳。乃纯阳之体，元享利贞，德纯故动。用之则役使万神，敛之则含容三界。<!-- -->凡祈梼治伐皆用此。以道言之，轻清之气故浮上圆为天。以理明之，为君、为父、为男、为玄龙。以卦象论为纯乾，以爻断为老阳。阳变阴生，有变化存焉。<!-- -->混沌之象，大道之体。其大无外，其小无内。无形无象，与天长存。乃至阴之质也。含弘光大，德纯故静。出则指顾雷雨，入则颐养群生。所谓坤厚载物。<!-- -->凡祷雨、治病、安镇山岳、运导泉源、召龙负水，皆可加此。以道言之，乃重浊之炁凝结，故处下方为地。以理推之，为母，为女，为牝马。以卦论为坤，以爻断为老阴。阴极阳生，有变化存焉。<!-- -->阳极生阴。故老阳中少阴生焉。祈晴可用。以道言之，阳明之极，火大燥焉，故抽退符候以制之。所以阳中生一阴也。以理明之，如日中有乌也。以卦象论，则为离。离中虚也。以爻断之，则阳极生阴之体也。阴生不已，有变化焉。<!-- -->阴极生阳。故老阴中少阳生焉。可以祈雪雨，兴云雾，再限可用。以道言之，阴浊之极，水大滥焉，故减铢两以止之。所以阴中生一阳也。以理明之，月中有兔也。以卦象论，则为坎，坎中满。以爻断之，则阴极生阳之体。阳生不已，有变 化焉。<!-- -->阳炁中分少阳少阴之炁。少阴居上，少阳居下。祈晴再限可用。以道言之，木液旺在卯，故阳极而中分，当息火候而沐浴。以理明之，即春分节，又如夫妇也。以卦象论，即地天泰。以爻断，老阳内上少阴下少阳，二气中停，天地交泰。交媾之极，有变化存焉。<!-- -->阴炁中分少阳少阴二炁。少阳居上，少阴居下。祈雨再限可用。以道言之，金精旺在酉，故阴极而中分，当抽水铢而沐浴。以理明之，即秋分节，又如子母也。以卦象论，即否卦。以爻断，老阴内上少阳下少阴，二气中分，阴阳不交，故有变化焉。<!-- -->阳炁中生少阴少阳二气。上少阳，下少阴。祈晴再限可用。以道言之，火旺在午，故阳极而阴生。以理明之，即夏至节，男归女室。以卦象论即姤卦也。以爻断，老阳中生少阳少阴二炁。阳炁既盛，亦有变化也。<!-- -->阴炁中生少阳少阴二炁。少阴居上，少阳居下。祷雨再限用之。以道言之，水盛於子，故阴极而阳生。以理言之，即冬至节，女归男家焉。以卦象，则复卦。以爻断，老阴中生少阳少阴二炁，阴炁在上。阴炁既盛，亦有变化焉。<!-- -->老阳老阴交姤之极而生少阳也。祈晴再限用之。以道言之，即性中生神，神中生炁。以理明之，如男女姤精，而少男生焉。以卦象，<!-- -->即艮卦，故为少男。以爻论，阳居外，阴居内，亦有变化焉。</p></div></div></div><button class="loadMoreButton_mnKT">查看更多</button></div></div></main></div><footer class="footer footer--dark"><div class="container container-fluid"><div class="row footer__links"><div class="col footer__col"><div class="footer__title">文档</div><ul class="footer__items clean-list"><li class="footer__item"><a href="https://ai.543x.com" target="_blank" rel="noopener noreferrer" class="footer__link-item">Get Started<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://r.543x.com" target="_blank" rel="noopener noreferrer" class="footer__link-item">Learn React<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://e.543x.com" target="_blank" rel="noopener noreferrer" class="footer__link-item">Quick Start<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://www.z2.pw" target="_blank" rel="noopener noreferrer" class="footer__link-item">Logo by<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://www.494x.com" target="_blank" rel="noopener noreferrer" class="footer__link-item">web3<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://www.82oo.com" target="_blank" rel="noopener noreferrer" class="footer__link-item">Buddhist<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li></ul></div><div class="col footer__col"><div class="footer__title">佛教</div><ul class="footer__items clean-list"><li class="footer__item"><a href="https://c.543x.com" target="_blank" rel="noopener noreferrer" class="footer__link-item">you<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://www.252x.com/" target="_blank" rel="noopener noreferrer" class="footer__link-item">GitHub<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://d.543x.com" target="_blank" rel="noopener noreferrer" class="footer__link-item">Pump<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://s.543x.com" target="_blank" rel="noopener noreferrer" class="footer__link-item">Swap<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://a.494x.com" target="_blank" rel="noopener noreferrer" class="footer__link-item">GoogleDocs<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://www.14ll.com" target="_blank" rel="noopener noreferrer" class="footer__link-item">Poetry<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li></ul></div><div class="col footer__col"><div class="footer__title">社交</div><ul class="footer__items clean-list"><li class="footer__item"><a href="https://b.543x.com" target="_blank" rel="noopener noreferrer" class="footer__link-item">GitHub<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://btc.543x.com" target="_blank" rel="noopener noreferrer" class="footer__link-item">Conduct<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://g.543x.com" target="_blank" rel="noopener noreferrer" class="footer__link-item">the Team<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://f.543x.com" target="_blank" rel="noopener noreferrer" class="footer__link-item">Contributors<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://www.64ii.com" target="_blank" rel="noopener noreferrer" class="footer__link-item">gongkao<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://a.14ll.com" target="_blank" rel="noopener noreferrer" class="footer__link-item">xinhua<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li></ul></div><div class="col footer__col"><div class="footer__title">更多</div><ul class="footer__items clean-list"><li class="footer__item"><a href="https://d.543x.com" target="_blank" rel="noopener noreferrer" class="footer__link-item">Blog<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://doge.543x.com" target="_blank" rel="noopener noreferrer" class="footer__link-item">React Native<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://pepe.543x.com" target="_blank" rel="noopener noreferrer" class="footer__link-item">PEPE<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://no.543x.com" target="_blank" rel="noopener noreferrer" class="footer__link-item">Privacy<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://82ii.com" target="_blank" rel="noopener noreferrer" class="footer__link-item">Type<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="http://www.41ii.com" target="_blank" rel="noopener noreferrer" class="footer__link-item">Country<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li></ul></div><div class="col footer__col"><div class="footer__title">思想</div><ul class="footer__items clean-list"><li class="footer__item"><a href="https://b.252x.com/" target="_blank" rel="noopener noreferrer" class="footer__link-item">Overview<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://c.252x.com/" target="_blank" rel="noopener noreferrer" class="footer__link-item">Electron<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://d.252x.com/" target="_blank" rel="noopener noreferrer" class="footer__link-item">jamstack<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://a.252x.com/" target="_blank" rel="noopener noreferrer" class="footer__link-item">Vite<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://www.82oo.com" target="_blank" rel="noopener noreferrer" class="footer__link-item">Bible<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://a.1zz1.com" target="_blank" rel="noopener noreferrer" class="footer__link-item">vpn<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li></ul></div></div><div class="footer__bottom text--center"><div class="margin-bottom--sm"><a href="https://www.543x.com" rel="noopener noreferrer" class="footerLogoLink_BH7S"><img src="/img/xboxgamepass.png" alt="Meta Open Source Logo" class="footer__logo themedComponent_mlkZ themedComponent--light_NVdE" width="100" height="100"><img src="/img/xboxgamepass.png" alt="Meta Open Source Logo" class="footer__logo themedComponent_mlkZ themedComponent--dark_xIcU" width="100" height="100"></a></div><div class="footer__copyright">Copyright © 2024 中国道教协会</div></div></div></footer></div>
</body>
</html>