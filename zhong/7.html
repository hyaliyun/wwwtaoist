<!doctype html>
<html lang="zh" dir="ltr" class="plugin-pages plugin-id-default" data-has-hydrated="false">
<head>
<meta charset="UTF-8">
<meta name="generator" content="Docusaurus v3.5.2">
<title data-rh="true">中国道教</title><meta data-rh="true" property="og:title" content="中国道教"><meta data-rh="true" name="viewport" content="width=device-width,initial-scale=1"><meta data-rh="true" name="twitter:card" content="summary_large_image"><meta data-rh="true" property="og:image" content="https://www.1zz1.com/img/docusaurus-social-card.jpg"><meta data-rh="true" name="twitter:image" content="https://www.1zz1.com/img/docusaurus-social-card.jpg"><meta data-rh="true" property="og:url" content="https://www.1zz1.com/zhong/7"><meta data-rh="true" property="og:locale" content="zh"><meta data-rh="true" name="docusaurus_locale" content="zh"><meta data-rh="true" name="docusaurus_tag" content="default"><meta data-rh="true" name="docsearch:language" content="zh"><meta data-rh="true" name="docsearch:docusaurus_tag" content="default"><link data-rh="true" rel="icon" href="/img/docusaurus.svg"><link data-rh="true" rel="canonical" href="https://www.1zz1.com/zhong/7"><link data-rh="true" rel="alternate" href="https://www.1zz1.com/zhong/7" hreflang="zh"><link data-rh="true" rel="alternate" href="https://www.1zz1.com/zhong/7" hreflang="x-default"><link data-rh="true" rel="preconnect" href="https://X1Z85QJPUV-dsn.algolia.net" crossorigin="anonymous"><link rel="alternate" type="application/rss+xml" href="/blog/rss.xml" title="中国道教 RSS Feed">
<link rel="alternate" type="application/atom+xml" href="/blog/atom.xml" title="中国道教 Atom Feed">
<link rel="alternate" type="application/json" href="/blog/feed.json" title="中国道教 JSON Feed">


<link rel="preconnect" href="https://www.google-analytics.com">
<link rel="preconnect" href="https://www.googletagmanager.com">
<script async src="https://www.googletagmanager.com/gtag/js?id=G-E5CR2Q1NRE"></script>
<script>function gtag(){dataLayer.push(arguments)}window.dataLayer=window.dataLayer||[],gtag("js",new Date),gtag("config","G-E5CR2Q1NRE",{})</script>


<link rel="search" type="application/opensearchdescription+xml" title="中国道教" href="/opensearch.xml">





<link rel="icon" href="/img/docusaurus.svg">
<link rel="manifest" href="/manifest.json">
<meta name="theme-color" content="rgb(37, 194, 160)">
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="#000">
<link rel="apple-touch-icon" href="/img/docusaurus.svg">
<link rel="mask-icon" href="/img/docusaurus.svg" color="rgb(62, 204, 94)">
<meta name="msapplication-TileImage" content="/img/docusaurus.svg">
<meta name="msapplication-TileColor" content="#000">



<link rel="alternate" type="application/rss+xml" href="/tests/blog/rss.xml" title="Docusaurus Tests Blog RSS Feed">
<link rel="alternate" type="application/atom+xml" href="/tests/blog/atom.xml" title="Docusaurus Tests Blog Atom Feed">
<link rel="alternate" type="application/json" href="/tests/blog/feed.json" title="Docusaurus Tests Blog JSON Feed">




<link rel="stylesheet" href="/katex/katex.min.css"><link rel="stylesheet" href="/assets/css/styles.c3385dd9.css">
<script src="/assets/js/runtime~main.1a8b2d33.js" defer="defer"></script>
<script src="/assets/js/main.299a5058.js" defer="defer"></script>
</head>
<body class="navigation-with-keyboard">
<script>!function(){function t(t){document.documentElement.setAttribute("data-theme",t)}var e=function(){try{return new URLSearchParams(window.location.search).get("docusaurus-theme")}catch(t){}}()||function(){try{return window.localStorage.getItem("theme")}catch(t){}}();null!==e?t(e):window.matchMedia("(prefers-color-scheme: dark)").matches?t("dark"):(window.matchMedia("(prefers-color-scheme: light)").matches,t("light"))}(),function(){try{const n=new URLSearchParams(window.location.search).entries();for(var[t,e]of n)if(t.startsWith("docusaurus-data-")){var a=t.replace("docusaurus-data-","data-");document.documentElement.setAttribute(a,e)}}catch(t){}}(),document.documentElement.setAttribute("data-announcement-bar-initially-dismissed",function(){try{return"true"===localStorage.getItem("docusaurus.announcement.dismiss")}catch(t){}return!1}())</script><div id="__docusaurus"><div role="region" aria-label="跳到主要内容"><a class="skipToContent_fXgn" href="#__docusaurus_skipToContent_fallback">跳到主要内容</a></div><div class="announcementBar_mb4j" role="banner"><div class="announcementBarPlaceholder_vyr4"></div><div class="content_knG7 announcementBarContent_xLdY">🎉️ <b><a target="_blank" href="https://www.543x.com">www.543x.com</a> is out!</b> 🥳️</div><button type="button" aria-label="关闭" class="clean-btn close closeButton_CVFx announcementBarClose_gvF7"><svg viewBox="0 0 15 15" width="14" height="14"><g stroke="currentColor" stroke-width="3.1"><path d="M.75.75l13.5 13.5M14.25.75L.75 14.25"></path></g></svg></button></div><nav aria-label="主导航" class="navbar navbar--fixed-top navbarHideable_m1mJ"><div class="navbar__inner"><div class="navbar__items"><button aria-label="切换导航栏" aria-expanded="false" class="navbar__toggle clean-btn" type="button"><svg width="30" height="30" viewBox="0 0 30 30" aria-hidden="true"><path stroke="currentColor" stroke-linecap="round" stroke-miterlimit="10" stroke-width="2" d="M4 7h22M4 15h22M4 23h22"></path></svg></button><a class="navbar__brand" href="/"><div class="navbar__logo"><img src="/img/docusaurus.svg" alt="" class="themedComponent_mlkZ themedComponent--light_NVdE" height="32" width="32"><img src="/img/docusaurus_keytar.svg" alt="" class="themedComponent_mlkZ themedComponent--dark_xIcU" height="32" width="32"></div><b class="navbar__title text--truncate">中国道教协会</b></a><div class="navbar__item dropdown dropdown--hoverable"><a href="#" aria-haspopup="true" aria-expanded="false" role="button" class="navbar__link">道德经MP3</a><ul class="dropdown__menu"><li><a class="dropdown__link" href="/fo/0">第一章8 玄·妙</a></li><li><a class="dropdown__link" href="/fo/1">第二章2 跳出标准看本质</a></li><li><a class="dropdown__link" href="/fo/2">第三章1 不要极力推崇一种标准</a></li><li><a class="dropdown__link" href="/fo/3">第五章2 做个风箱一样的人</a></li><li><a class="dropdown__link" href="/fo/4">第七章1 放掉欲望还会有动力做事吗</a></li><li><a class="dropdown__link" href="/fo/5">第八章1 上善若水</a></li><li><a class="dropdown__link" href="/fo/6">第八章3 “天”的境界</a></li><li><a class="dropdown__link" href="/fo/7">第八章4 观水悟道</a></li><li><a class="dropdown__link" href="/fo/8">第九章3 “金玉满堂”原来不是好事</a></li><li><a class="dropdown__link" href="/fo/9">第十章1 吃饭要专心啦</a></li><li><a class="dropdown__link" href="/fo/10">第十章3 做好事被当做理所理当怎么办</a></li><li><a class="dropdown__link" href="/fo/11">第十章6 像太阳一样</a></li><li><a class="dropdown__link" href="/fo/12">第十一章2 放空，才能接收更多的能量</a></li></ul></div><div class="navbar__item dropdown dropdown--hoverable"><a href="#" aria-haspopup="true" aria-expanded="false" role="button" class="navbar__link">道法</a><ul class="dropdown__menu"><li><a class="dropdown__link" href="/zhong/1">黄帝龙首经</a></li><li><a class="dropdown__link" href="/zhong/2">黄帝金匮玉衡经</a></li><li><a class="dropdown__link" href="/zhong/3">黄帝授三子玄女经</a></li><li><a class="dropdown__link" href="/zhong/4">黄帝宅经</a></li><li><a class="dropdown__link" href="/zhong/5">黄帝太乙八门入式诀</a></li><li><a class="dropdown__link" href="/zhong/6">黄帝太一八门</a></li><li><a aria-current="page" class="dropdown__link dropdown__link--active" href="/zhong/7">黄帝太一八门入式秘诀</a></li><li><a class="dropdown__link" href="/zhong/8">魁罡六锁秘法</a></li><li><a class="dropdown__link" href="/zhong/9">鬼谷子天髓灵文</a></li><li><a class="dropdown__link" href="/zhong/10">高上神霄玉清真王紫书大法</a></li><li><a class="dropdown__link" href="/zhong/11">高上神霄宗师受经式</a></li><li><a class="dropdown__link" href="/zhong/12">高上月宫太阴元君</a></li><li><a class="dropdown__link" href="/zhong/13">雷霆玉枢宥罪法忏</a></li><li><a class="dropdown__link" href="/zhong/14">雷法议玄篇</a></li><li><a class="dropdown__link" href="/zhong/15">雨旸气候亲机</a></li><li><a class="dropdown__link" href="/zhong/16">邓天君玄灵八门报应内旨</a></li><li><a class="dropdown__link" href="/zhong/17">上清灵宝大法</a></li><li><a class="dropdown__link" href="/zhong/18">上清灵宝大法</a></li><li><a class="dropdown__link" href="/zhong/19">灵宝元量度人上品妙经</a></li><li><a class="dropdown__link" href="/zhong/20">灵宝无量度人上经大法</a></li><li><a class="dropdown__link" href="/zhong/21">灵宝领教济度金书</a></li><li><a class="dropdown__link" href="/zhong/22">道法会元</a></li></ul></div><div class="navbar__item dropdown dropdown--hoverable"><a href="#" aria-haspopup="true" aria-expanded="false" role="button" class="navbar__link">道教科仪</a><ul class="dropdown__menu"><li><a class="dropdown__link" href="/ke/1">黄箓救苦十斋转经仪</a></li><li><a class="dropdown__link" href="/ke/2">黄箓十念仪</a></li><li><a class="dropdown__link" href="/ke/3">黄箓五老悼亡仪</a></li><li><a class="dropdown__link" href="/ke/4">黄箓九幽醮无碍夜斋次第仪</a></li><li><a class="dropdown__link" href="/ke/5">高上玉皇满愿宝忏</a></li><li><a class="dropdown__link" href="/ke/6">道门通教必要集</a></li><li><a class="dropdown__link" href="/ke/7">道门科范大全集</a></li><li><a class="dropdown__link" href="/ke/8">道门定制</a></li><li><a class="dropdown__link" href="/ke/9">道门十规</a></li><li><a class="dropdown__link" href="/ke/10">赤松子中诫经</a></li><li><a class="dropdown__link" href="/ke/11">洞玄灵宝道学科仪</a></li><li><a class="dropdown__link" href="/ke/12">洞玄灵宝道士</a></li><li><a class="dropdown__link" href="/ke/13">洞玄灵宝自然斋券仪</a></li><li><a class="dropdown__link" href="/ke/14">洞玄灵宝自然斋仪</a></li><li><a class="dropdown__link" href="/ke/15">洞玄灵宝八节斋宿启仪</a></li><li><a class="dropdown__link" href="/ke/16">  广成集</a></li><li><a class="dropdown__link" href="/ke/17">太上灵宝朝天谢罪大忏</a></li><li><a class="dropdown__link" href="/ke/18">太上慈悲道场消灾九幽忏</a></li><li><a class="dropdown__link" href="/ke/19">太上慈悲九幽拔罪忏</a></li><li><a class="dropdown__link" href="/ke/20">太上三洞表文</a></li><li><a class="dropdown__link" href="/ke/21">北极真武普慈度世法忏</a></li><li><a class="dropdown__link" href="/ke/22">传授三洞经戒法箓略说</a></li></ul></div><div class="navbar__item dropdown dropdown--hoverable"><a href="#" aria-haspopup="true" aria-expanded="false" role="button" class="navbar__link">道教</a><ul class="dropdown__menu"><li><a class="dropdown__link" href="/lun/1">鹖冠子</a></li><li><a class="dropdown__link" href="/lun/2">鸣鹤余音</a></li><li><a class="dropdown__link" href="/lun/3">重阳全真集</a></li><li><a class="dropdown__link" href="/lun/4">道体论</a></li><li><a class="dropdown__link" href="/lun/5">磻溪集</a></li><li><a class="dropdown__link" href="/lun/6">玄珠录</a></li><li><a class="dropdown__link" href="/lun/7">玄宗直指万法同归</a></li><li><a class="dropdown__link" href="/lun/8">淮南鸿烈解</a></li><li><a class="dropdown__link" href="/lun/9">洞玄金玉集</a></li><li><a class="dropdown__link" href="/lun/10">无上秘要</a></li><li><a class="dropdown__link" href="/lun/11">抱朴子外篇</a></li><li><a class="dropdown__link" href="/lun/12">抱朴子内篇</a></li><li><a class="dropdown__link" href="/lun/13">意林</a></li><li><a class="dropdown__link" href="/lun/14">弘道录</a></li><li><a class="dropdown__link" href="/lun/15">岘泉集</a></li><li><a class="dropdown__link" href="/lun/16">宗玄先生文集</a></li><li><a class="dropdown__link" href="/lun/17">孙子注解</a></li><li><a class="dropdown__link" href="/lun/18">太平御览</a></li><li><a class="dropdown__link" href="/lun/19">天皇至道太清玉册</a></li><li><a class="dropdown__link" href="/lun/20">墨子</a></li><li><a class="dropdown__link" href="/lun/21">化书</a></li><li><a class="dropdown__link" href="/lun/22">刘子</a></li></ul></div><div class="navbar__item dropdown dropdown--hoverable"><a href="#" aria-haspopup="true" aria-expanded="false" role="button" class="navbar__link">道史</a><ul class="dropdown__menu"><li><a class="dropdown__link" href="/xian/1">茅山志</a></li><li><a class="dropdown__link" href="/xian/2">纯阳帝君神化妙通纪</a></li><li><a class="dropdown__link" href="/xian/3">甘水仙源录</a></li><li><a class="dropdown__link" href="/xian/4">玄品录</a></li><li><a class="dropdown__link" href="/xian/5">犹龙传</a></li><li><a class="dropdown__link" href="/xian/6">混元圣记</a></li><li><a class="dropdown__link" href="/xian/7">武当福地总真集</a></li><li><a class="dropdown__link" href="/xian/8">搜神记</a></li><li><a class="dropdown__link" href="/xian/9">庐山太平兴国官采访真君事实</a></li><li><a class="dropdown__link" href="/xian/10">岱史</a></li><li><a class="dropdown__link" href="/xian/11">山海经</a></li><li><a class="dropdown__link" href="/xian/12">大涤洞天记</a></li><li><a class="dropdown__link" href="/xian/13">墉城集仙录</a></li><li><a class="dropdown__link" href="/xian/14">吕祖志</a></li><li><a class="dropdown__link" href="/xian/15">古楼观紫云衍庆集</a></li><li><a class="dropdown__link" href="/xian/16">历世真仙体道通鉴续编</a></li><li><a class="dropdown__link" href="/xian/17">历世真仙体道通鉴后集</a></li><li><a class="dropdown__link" href="/xian/18">历世真仙体道通鉴</a></li><li><a class="dropdown__link" href="/xian/19">华盖山浮丘王郭三真君事实</a></li><li><a class="dropdown__link" href="/xian/20">三洞群仙录</a></li><li><a class="dropdown__link" href="/xian/21">太上洞玄灵宝业报因缘经</a></li><li><a class="dropdown__link" href="/xian/22">太上大道玉清经</a></li></ul></div><div class="navbar__item dropdown dropdown--hoverable"><a href="#" aria-haspopup="true" aria-expanded="false" role="button" class="navbar__link">三洞</a><ul class="dropdown__menu"><li><a class="dropdown__link" href="/zheng/1">高上玉皇本行集经</a></li><li><a class="dropdown__link" href="/zheng/2">高上玉皇本行经集注</a></li><li><a class="dropdown__link" href="/zheng/3">道教义枢</a></li><li><a class="dropdown__link" href="/zheng/4">真诰</a></li><li><a class="dropdown__link" href="/zheng/5">玉清无极</a></li><li><a class="dropdown__link" href="/zheng/6">洞神八帝妙精经</a></li><li><a class="dropdown__link" href="/zheng/7">洞神八帝元变经</a></li><li><a class="dropdown__link" href="/zheng/8">洞真太上太霄琅书</a></li><li><a class="dropdown__link" href="/zheng/9">洞玄灵宝自然</a></li><li><a class="dropdown__link" href="/zheng/10">九天生神玉章经解</a></li><li><a class="dropdown__link" href="/zheng/11">梓潼帝君化书</a></li><li><a class="dropdown__link" href="/zheng/12">无上内秘真藏经</a></li><li><a class="dropdown__link" href="/zheng/13">太清金阙玉华仙书</a></li><li><a class="dropdown__link" href="/zheng/14">太上玄灵北斗</a></li><li><a class="dropdown__link" href="/zheng/15">太上灵宝元阳妙经</a></li><li><a class="dropdown__link" href="/zheng/16">太上洞神</a></li><li><a class="dropdown__link" href="/zheng/17">太上洞玄灵宝</a></li><li><a class="dropdown__link" href="/zheng/18">无量度人上品经法</a></li><li><a class="dropdown__link" href="/zheng/19">太上洞玄灵宝无量度</a></li><li><a class="dropdown__link" href="/zheng/20">太上洞玄灵宝授度仪</a></li><li><a class="dropdown__link" href="/zheng/21">太上一乘海空智藏经</a></li><li><a class="dropdown__link" href="/zheng/22">元始无量度人上品妙经通义</a></li></ul></div><div class="navbar__item dropdown dropdown--hoverable"><a href="#" aria-haspopup="true" aria-expanded="false" role="button" class="navbar__link">四辅</a><ul class="dropdown__menu"><li><a class="dropdown__link" href="/jing/1">黄帝阴符经集解</a></li><li><a class="dropdown__link" href="/jing/2">黄帝阴符经讲义</a></li><li><a class="dropdown__link" href="/jing/3">黄帝阴符经疏</a></li><li><a class="dropdown__link" href="/jing/4">黄帝内经素问补注释文</a></li><li><a class="dropdown__link" href="/jing/5">黄帝九鼎神丹经诀</a></li><li><a class="dropdown__link" href="/jing/6">集注太玄经</a></li><li><a class="dropdown__link" href="/jing/7">阴符经三皇玉诀</a></li><li><a class="dropdown__link" href="/jing/8">道枢</a></li><li><a class="dropdown__link" href="/jing/9">道德真经集注</a></li><li><a class="dropdown__link" href="/jing/10">道德真经集义</a></li><li><a class="dropdown__link" href="/jing/11">道德真经</a></li><li><a class="dropdown__link" href="/jing/12">道德真经衍义手抄</a></li><li><a class="dropdown__link" href="/jing/13">道德真经藏室纂微篇</a></li><li><a class="dropdown__link" href="/jing/14">道德真经疏义</a></li><li><a class="dropdown__link" href="/jing/15">道德真经注疏</a></li><li><a class="dropdown__link" href="/jing/16">道德真经指归(严遵)</a></li><li><a class="dropdown__link" href="/jing/17">道德真经广圣义(杜光庭)</a></li><li><a class="dropdown__link" href="/jing/18">道德真经四子</a></li><li><a class="dropdown__link" href="/jing/19">道德真经取善集</a></li><li><a class="dropdown__link" href="/jing/20">赤松子章历</a></li><li><a class="dropdown__link" href="/jing/21">易林</a></li><li><a class="dropdown__link" href="/jing/22">易因</a></li></ul></div><a class="navbar__item navbar__link" href="/learn/support">思想</a><a class="navbar__item navbar__link" href="/showcase">展示</a><a class="navbar__item navbar__link" href="/MapComponent">社交</a><a class="navbar__item navbar__link" href="/community/support">文档</a><a class="navbar__item navbar__link" href="/google/support">神学</a></div><div class="navbar__items navbar__items--right"><a class="navbar__item navbar__link" href="/swap">奉献</a><div class="navbar__item dropdown dropdown--hoverable dropdown--right"><a href="#" aria-haspopup="true" aria-expanded="false" role="button" class="navbar__link"><svg viewBox="0 0 24 24" width="20" height="20" aria-hidden="true" class="iconLanguage_nlXk"><path fill="currentColor" d="M12.87 15.07l-2.54-2.51.03-.03c1.74-1.94 2.98-4.17 3.71-6.53H17V4h-7V2H8v2H1v1.99h11.17C11.5 7.92 10.44 9.75 9 11.35 8.07 10.32 7.3 9.19 6.69 8h-2c.73 1.63 1.73 3.17 2.98 4.56l-5.09 5.02L4 19l5-5 3.11 3.11.76-2.04zM18.5 10h-2L12 22h2l1.12-3h4.75L21 22h2l-4.5-12zm-2.62 7l1.62-4.33L19.12 17h-3.24z"></path></svg>中文</a><ul class="dropdown__menu"><li><a href="/zhong/7" target="_self" rel="noopener noreferrer" class="dropdown__link dropdown__link--active" lang="zh">中文</a></li><li><hr style="margin: 0.3rem 0;"></li><li><a href="https://www.543x.com" target="_blank" rel="noopener noreferrer" class="dropdown__link">福德<svg width="12" height="12" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li></ul></div><a href="https://github.com/hyaliyun/Bible" target="_blank" rel="noopener noreferrer" class="navbar__item navbar__link header-github-link" aria-label="GitHub repository"></a><div class="toggle_vylO colorModeToggle_DEke"><button class="clean-btn toggleButton_gllP toggleButtonDisabled_aARS" type="button" disabled="" title="切换浅色/暗黑模式（当前为浅色模式）" aria-label="切换浅色/暗黑模式（当前为浅色模式）" aria-live="polite"><svg viewBox="0 0 24 24" width="24" height="24" class="lightToggleIcon_pyhR"><path fill="currentColor" d="M12,9c1.65,0,3,1.35,3,3s-1.35,3-3,3s-3-1.35-3-3S10.35,9,12,9 M12,7c-2.76,0-5,2.24-5,5s2.24,5,5,5s5-2.24,5-5 S14.76,7,12,7L12,7z M2,13l2,0c0.55,0,1-0.45,1-1s-0.45-1-1-1l-2,0c-0.55,0-1,0.45-1,1S1.45,13,2,13z M20,13l2,0c0.55,0,1-0.45,1-1 s-0.45-1-1-1l-2,0c-0.55,0-1,0.45-1,1S19.45,13,20,13z M11,2v2c0,0.55,0.45,1,1,1s1-0.45,1-1V2c0-0.55-0.45-1-1-1S11,1.45,11,2z M11,20v2c0,0.55,0.45,1,1,1s1-0.45,1-1v-2c0-0.55-0.45-1-1-1C11.45,19,11,19.45,11,20z M5.99,4.58c-0.39-0.39-1.03-0.39-1.41,0 c-0.39,0.39-0.39,1.03,0,1.41l1.06,1.06c0.39,0.39,1.03,0.39,1.41,0s0.39-1.03,0-1.41L5.99,4.58z M18.36,16.95 c-0.39-0.39-1.03-0.39-1.41,0c-0.39,0.39-0.39,1.03,0,1.41l1.06,1.06c0.39,0.39,1.03,0.39,1.41,0c0.39-0.39,0.39-1.03,0-1.41 L18.36,16.95z M19.42,5.99c0.39-0.39,0.39-1.03,0-1.41c-0.39-0.39-1.03-0.39-1.41,0l-1.06,1.06c-0.39,0.39-0.39,1.03,0,1.41 s1.03,0.39,1.41,0L19.42,5.99z M7.05,18.36c0.39-0.39,0.39-1.03,0-1.41c-0.39-0.39-1.03-0.39-1.41,0l-1.06,1.06 c-0.39,0.39-0.39,1.03,0,1.41s1.03,0.39,1.41,0L7.05,18.36z"></path></svg><svg viewBox="0 0 24 24" width="24" height="24" class="darkToggleIcon_wfgR"><path fill="currentColor" d="M9.37,5.51C9.19,6.15,9.1,6.82,9.1,7.5c0,4.08,3.32,7.4,7.4,7.4c0.68,0,1.35-0.09,1.99-0.27C17.45,17.19,14.93,19,12,19 c-3.86,0-7-3.14-7-7C5,9.07,6.81,6.55,9.37,5.51z M12,3c-4.97,0-9,4.03-9,9s4.03,9,9,9s9-4.03,9-9c0-0.46-0.04-0.92-0.1-1.36 c-0.98,1.37-2.58,2.26-4.4,2.26c-2.98,0-5.4-2.42-5.4-5.4c0-1.81,0.89-3.42,2.26-4.4C12.92,3.04,12.46,3,12,3L12,3z"></path></svg></button></div><div class="navbarSearchContainer_Bca1"><button type="button" class="DocSearch DocSearch-Button" aria-label="搜索"><span class="DocSearch-Button-Container"><svg width="20" height="20" class="DocSearch-Search-Icon" viewBox="0 0 20 20" aria-hidden="true"><path d="M14.386 14.386l4.0877 4.0877-4.0877-4.0877c-2.9418 2.9419-7.7115 2.9419-10.6533 0-2.9419-2.9418-2.9419-7.7115 0-10.6533 2.9418-2.9419 7.7115-2.9419 10.6533 0 2.9419 2.9418 2.9419 7.7115 0 10.6533z" stroke="currentColor" fill="none" fill-rule="evenodd" stroke-linecap="round" stroke-linejoin="round"></path></svg><span class="DocSearch-Button-Placeholder">搜索</span></span><span class="DocSearch-Button-Keys"></span></button></div></div></div><div role="presentation" class="navbar-sidebar__backdrop"></div></nav><div id="__docusaurus_skipToContent_fallback" class="main-wrapper mainWrapper_z2l0"><main><div class="topBanner_vCgO"><div class="topBannerTitle_LoT5">🎉 <a href="https://www.543x.com" target="_blank" rel="noopener noreferrer" class="topBannerTitleText_Vk4h">道法诸经</a> 🥳</div></div><div class="section_n3JZ"><div><div class="cardContainer_zyEI"><div class="Card_lAZm"><div class="fadein_RjO5"><h1>黄帝太一八门入式秘诀</h1></div><div class="scroll_NzZO fadein_RjO5"> <p>入天门咒<!-- -->天门开泰，六甲扶持，金锁玉钥，速□莫违。扫荡邪秽，恶鬼怯之。急急如律令。<!-- -->出地户咒<!-- -->四道开泰，无令屯塞。玉女度我，勿令某甲，今日大吉，祸消福洽，自然步驿。我去地户，  更无忧窒。急急如律令。<!-- -->六仪击刑<!-- -->百事成式，六仪击刑。吾欲前去，天蓬降灵。白帝前引，赤帝卫身。敢有当我，身粉骨尘。急急如律令。<!-- -->三奇入墓<!-- -->天有三奇，惟忧某神，加临直事，害乙丙丁。吾奉天兵，守符安宁。急急如开天云罗上帝律令。<!-- -->返克损明<!-- -->日月无精，运我灭明。五辰不遇，太白精明。吾加此圣，六利九征。急急如律令。<!-- -->太白入火<!-- -->九天之上，太白阴精。运式同转，来临火星。利於战斗，宜於郊垌。惟奉天威。示未来刑。急急如律令。<!-- -->火入金乡<!-- -->荧惑火精，来入吾金。太白坚破，逢火安宁。彼欲害我，上帝降灵。急急如律令。<!-- -->乙龙文卿<!-- -->白虎除道路，青龙导引吾。所作慎勿悮，福德速来助。<!-- -->天帝威神，教灭鬼贼。六乙相扶，天道赞德。吾今所行，攻无不克。急急如律令。<!-- -->丙唐仲卿<!-- -->天罡大圣扬威武，常有青龙与白呼。行诛天贼及天虏，敢有不从仗天斧。<!-- -->吾身得天，前后遮罗。青龙白虎，左右祛魔。朱雀导从，使吾无他。天威护我，六丙烦痾。急急如律令。<!-- -->丁季文卿<!-- -->六丁玉女名神母，呼而吸之来我护。清泠之水多神草，折之自障勿惊骇。<!-- -->咄天帝弟子，都统天兵，赏善罚恶，出幽入冥。来护我者，玉女六丁。<!-- -->有害我者，自灭其形。急急如律令。日奇印。月奇印。星奇印。<!-- -->右用雷霹枫木、枣木雕之、用真砂尝拭，在内佩带。<!-- -->叩神曾孙某，今欲往某处，为某事，事在窘促，祸在顷刻，不容少驻。谨集九天玄女、风后，六甲将军，六丁玉女，十二月将，万神声集，画地成局，径往某处，动辍如意，百怪消亡。<!-- -->从当日地支入局咒子日子上起<!-- -->天门天门，急来开之，我欲为某事，要往殿廷。速为  抽取金关为我速收金钥救我形身，辅我勿停。<!-- -->出地户咒<!-- -->四道开泰，无令屯塞。玉女度我，勿令某甲，今日大吉，祸消福洽，自然步驿。我去地户，更无忧窒。急急如律令。<!-- -->入天门咒：<!-- -->天门泰开，六甲扶持。金锁玉钥，速□莫违。扫荡邪秽，恶鬼松之。急急如律令。<!-- -->乘玉女咒：<!-- -->天门天门，今日吉良。玉女玉女，侍卫我傍。去行四出，不逢祸殃。君子见我，喜乐无央。所求如意，万事吉昌。急急如太上帝君律令。<!-- -->子日例余仿此<!-- -->太上上清八景回车毕道飞灵秘法曰：大暑之正行土旺，能潜形隐迹人不见，变化作别形。六戊随符印，闭局用戊辰。咒法，天神助太清秘其名，一人能作，万天地皆归从。<!-- -->大暑六戊隐形符<!-- -->左真人曰：此六戊法者，布局行事，等视天门地户，蓬星太阳太阴，步罡蹑斗，依十干之日时，入先祝心下所谋之事，行算之从长。认天门地户之方，明玉女守门之处。然后，左手提刀，於鬼门取土作城壁，次取六戊之符，四直六戊之方，以土副之，按六戊印其间代之，起潜於中央之地，至神明无见也，何况众人乎。<!-- -->六戊神符<!-- -->右此符六道，按六戊，以黄绢，或黄纸，以雌黄书支干戊支，斗朱书篆。先於戊辰祭之，以至戊午遍祭之，通灵也。常用就书黄纸，酒祭之。若有古城，以州厅看方位，六戊方所。月厌州厅内空地上方取土一斗二升，以财纸酒奠六神。或开窍埋符，以土掩之，烧钱在上。如其地厌秽不净，空分土烧，符纸於其上，甲子旬戊辰上起。余仿此。无印，上书日下符，墨书神名。<!-- -->右件六戊印，於六戊日，依日支于向旺地，闭无朱书，方图二寸八分。．六甲日，伐檀木刻之，咒曰：<!-- -->今日之用，伐木刻印，天印奉劫，摄煞尽诸恶邪。天 地日月能河天下像，藏迹隐我形。如天都玉井律令。<!-- -->凡六戊安营以刀画，从本旬戊上起左行，划一周匝四围地界了，於中央立禹步，而咒曰：<!-- -->太山之阳，恒山之阴，盗贼不起，虎狼不侵。天帝奉我，使我潜形，城郭坚固，如同金关。千凶万恶，莫敢来干。急急如律令。<!-- -->念咒了，地上向直旬戊方，取土一斗，均六堆，布六戊之方，念咒，逐堆以刀划下符，入土封穴，一斗二升土，均勿语。如欲试之，取母牛一头，於中犊放门外，终不敢入。<!-- -->谨请东方功曹、太冲、天罡大神，青帝、甲乙大将，谨请南方太一、胜光、小吉、赤帝、丙丁火神，谨请西方传送、从魁、河魁、白帝、庚辛大神，谨请北方登明、神后、大吉、黑帝、壬癸大神，降於局所侍卫我身。<!-- -->请四方神讫便从今日日辰上一筹，行筹法，子戌、卯丑、寅巳、申亥、午辰、未酉，行六筹法讫。先成天门，后成地户，四仲地户不成，取下筹第一支安辰克上，自然成局。右喝行筹讫，次履北斗，摄伏众恶。<!-- -->本经衍曰：天一之北神，若人逢恶存心存信罡步念此仪，则百恶莫敢害。<!-- -->禹步讫，入局心，剑虚空，书大隐小隐符咒。<!-- -->若记不得，刊二符，黄纸朱印，望空烧。休门坎水地遁。开门乾金天遁。<!-- -->生门艮土雷遁。伤门震木官遁。<!-- -->杜门巽木伏遁。景门离火正遁。<!-- -->死门坤土景遁。惊门兑金险遁。<!-- -->本经曰：玉女返闭局室中六尺庭六步野六十步并以为数讫，便以左手执六筹，长一尺二寸，右手执刀，吸旺气，叩齿十二通，祷祝心下为某事。然后，却回来背旺神，四旺神春卯、夏午、秋酉、冬子启请维某年某月某日某时，谨白天父地母，六甲六旬，十二时辰，青龙蓬星，明堂太阴，天门地户，玉女华盖，藏吾之身，隐吾  之形，行不择日，出不择时。今欲游行为某事，欲仗大神。谨按天文，请玉女，画地数局，出天门，入地户，闭金关，乘玉女。请玉女、青龙、白虎、朱雀、玄武、勾陈、胜蛇六合咒曰：六甲、六神、十二时辰，乘我而行到某处所之处，左右防护，随行而止，随作随起，辟除盗贼，鬼魅消亡。君子见我，喜乐倍常；小人见我，战战惶惶；男女见我，供列酒浆，谋我者死，当我者亡。今日禹步，上应天罡，玉女侍傍，下辟不祥，万精厌伏，所向无殃。所治者安，所攻者胜，所击者破，所求者得，所愿者成。急急如律令。<!-- -->常王大神、二千石、长吏见我者，爱如赤子，万姓见我者，尊如父母。今日谨召玉女大神，随我者进引，邀我者还官，复去宝旗。出召神启请讫，以禹步法。<!-- -->三步九迹，丁字九步，一步七尺，三七二十一尺。<!-- -->右以手执六算子，执剑自艮土，画地顺行，周讫，却插剑在艮土为鬼神，众恶自伏。入局讫，次履北斗，召请九星步罡，口逐一念：<!-- -->斗要妙兮，十二辰乘灵光兮。威武陈炁仿①猓如浮云七变动兮，上应天知变化兮，有吉凶入斗宿兮。过天关合六律兮，治甲兵履天英兮。度天任清泠渊兮，可陆沉受天柱兮。拥天心从此度兮，蹑天禽倚天辅兮。望天冲入天内兮，出天蓬斗道通兮。天柔险万恶珍兮，百鬼废添福禄兮。留后世入杳冥兮，千万岁。急急如律令。<!-- -->甲丙戊庚壬阳日先立天英<!-- -->天内，左足八，天柱，左足三，天心，两足旋左足践四。天英，左足起一，天禽，左足五。天蓬，右足天蓬出。天辅，左足左跷六。天冲，左足七。天任，左足二。<!-- -->乙丁己辛癸阴日先立天蓬<!-- -->天内，右足二。天柱，左足七。天心，右足六。天英，左足九。天禽，左足五。天蓬左足一。天辅，左足 四。天冲，左足三，天任，右足八。<!-- -->咒曰：<!-- -->六律九章，天圆地方，四时五行，日月为光。禹步治道，蚩尤辟兵。青龙挟毂，白虎扶衰。荧惑前引，辟除不祥，北斗诛恶，灭去凶殃。五神侍卫，周游四方，左杜右稷，为吾铃缚。千口万舌，恶人恶鬼，虎狼盗贼，缄闭伏秽。急急如律令。<!-- -->咒讫，左旋入地户，出天门，从玉女方而出。<!-- -->咒曰：<!-- -->玉女玉女，护我保我。玉女玉女，卫我侍我，无令百鬼中伤，行到某处，人鬼莫能识我。窈窈冥冥，莫视其形。人见我者，以为非人，以为束薪。人不闻其声，鬼不见其精。善我者福，恶我者殃。百邪鬼贼，当我者死，值我者亡。千人以上，万人之中，见我者喜悦。独开我门，而塞地户。急急如律令。<!-- -->便闭户暝目，以刀反手画，作左旋三匝而出，切莫返顾一直而去。<!-- -->玉女返闭用。<!-- -->子日<!-- -->丑日<!-- -->寅日<!-- -->卯日<!-- -->辰日<!-- -->巳日<!-- -->午日<!-- -->未日<!-- -->申日<!-- -->酉日<!-- -->戊日<!-- -->亥日</p></div></div><div class="Card_lAZm"><div class="fadein_RjO5"><h1>太上洞玄三洞开天风雷禹步制魔神咒经</h1></div><div class="scroll_NzZO fadein_RjO5"> <p>经名：太上洞玄三洞闭天风雷禹步制魔神咒经。撰人不详。底本出处：《正统道藏》洞玄部本文类。<!-- -->尔时，昊天玉皇上帝在浩劫天宫玉虚殿内，与诸天诸地、日月星宿、飞天神王、诸大菩萨、天人等，演说《开天风雷禹步制魔神咒经》。尔时，玉帝告<!-- -->水府扶桑大帝曰：尔管下方地水二气，吾观水府多有妖龙蛟蜃，妄兴风雨，飘荡人民地界。虎狼、虫蛇、野犴，寿命年深，变成精怪，不归正教，逐其本性，妄求淫祀，怪乱人民，以要血食。或强魔恶鬼，横杀众生。探可怜悯，汝当救之。於是，扶桑大帝上白天帝，曰：  贱臣职主二司，不知众生以何法救之？<!-- -->上帝曰：吾往昔不就王位，舍其富贵，修行八百劫中，顿悟大乘，果证清净，自然觉王，如来教诸菩萨，复经如是雨劫。奉元始符命，得证浩劫天宫玉虚帝，主开天理地。是时，日月交蚀，星辰失度，各相吞并，争其分野。吾召八天雷神，以伏众星。吾以神通炼之，制御魔王星宿，神通莫测。吾能使一雷神，手提太山，移於他方。吾能使一雷神，口吞四大海水，了无涓滴。吾能使一雷神，踊身十八由旬，口吞日月，食诸星宿。吾能使一雷神，口吐猛火，徧诸世界，焚烧妖魔，皆归正道。所得日月星宿，各安其方，守其分野，星宿朗明，始分昼夜。吾今分付汝三洞经线，可於凡世，传修行有道之人。所有雷神，随其宝箓，听受符命，密呈速现，摆撼乾坤之验，张斩妖杀怪之灵。受持经线之人，常诵此呎，增助雷神威光，付与雷神，合其正道，以契此心。尔时，玉帝即说开天制魔神咒，曰：<!-- -->五雷威神，与帝同生。受炼玉帝，降伏众星。猛吏万队，夜叉千群。七头百臂，巨口金精。身长万丈，吞食鬼精。行有风雨，坐有雷霆。雷公霹雳，电母真灵。风雷鼓吹，天地皆惊。诛龙斩怪，日夜无停。千神拱手，万神咸遵。五岳五帝，四渎源君。江河淮济，十二溪真。九地之下，泉曲幽冥。北都罗酆，洞渊太溟。九天之上，日月星辰。飞天神王，一一咸听。地司水府，明有鬼营。常行正令，育养群生。敢有作过，符命所召。雷霆奉命，诛斩烧焚。威不可当，罪不可逃。列位九天，玉帝唱谣。神功赫赫，震怒扬威。斩妖杀怪，雷电星飞。婆罗威震，胆利吹辉。复由陈既，卑鉴绯衣。鼓流微妙，南鲁掷衣。付烟石义，夜威斗中。须迎太王，阿奴上言。鼓千和母，嗔住阿乌。输辅明寿，奎避远图 。福谣真易，雷霆隐讳。诵之万徧，与神同契。光明日月，威神加备。壬癸亥子，常诵此经。神灵助佑，与道合真。上帝神咒，勿传非人。轻泄漏慢，殃及子孙。至诚诵之，役使雷霆。上朝帝阙，下济幽冥。若依吾教，诸天唱名。雷霆护卫，号曰真人。急急一如，玉帝律令。<!-- -->尔时，水府扶桑大帝与诸天诸地、日月星宿、飞天神王、诸大菩萨、天人等众，皆大欢喜，信受奉行。於是，扶桑大帝而作誓言：臣於下界，广传流行救世之人。是时，玉帝重告扶桑大帝曰：若无此经箓，使凡世之人，不能制御妖邪，役使雷霆。尔当於世，广随传度，勿示非人，令救天民。吾遣三官鼓笔，检察功过，分毫无失。有功之人，吾遣天符，召之金阙，量功深重，登品仙职。於是，扶桑大帝开具圣旨，仰谢天恩，朝辞而退。<!-- -->太上洞玄三洞开天风雷禹步制麾神咒经</p></div></div><div class="Card_lAZm"><div class="fadein_RjO5"><h1>太上洞玄灵宝八仙王教诫经</h1></div><div class="scroll_NzZO fadein_RjO5"> <p>经名：洞玄灵宝八仙王教诫经。撰人不详。二经同卷。底本出处：《正统道藏》太平部。参见《急善孝子报恩成道经》<!-- -->洞玄灵宝八仙王教诫经<!-- -->道言：左右中真结形之始，分於元始无上大道应化之气，孕灵琼胎，九万大劫，幽闲寥寂。九万劫后，法当应世结形理炁，出於琼胎。出胎之时，九天雷震，九地开裂。举步之初登天宝，花身出金光，犹如初日二晨侠照，晶彩曜眸，背有斗星，心前日像，绿发骈齿，紫气连霄。所在之处，七素之云晨夕荫盖，隐龙圆莲以为床座。天灯天烛照明云路，天乐天梵万音齐鼓。龙凤抚节，谣歌太平，邕邕和雅，晃曜耳目。甘泉甘井，饮之愈疾，形如金玉，无有衰老，无为和化，经九万劫。<!-- -->尔时，三真化作婴童，托附真母，已渐长大，随世成立。无上大道元始天尊，授此三真号曰至孝真王。治化中国，傍摄四夷，有生之类，咸来受事，教其慈孝，敬天顺地，守一宝形，怜愍万物。三千三百年后，又更改新，所谓淘汰滓秽，水火冶炼。是时三真孝王，一治日中，二治月中，三治斗中。上持三辰，晶曜幽夜，玄治三气，冥适空有。应变倏忽，不待呼召。如形出影，不由忆想。虽处上界，道适下土，无上无下，无边无际。随方设教，拔诸异类，与其同好，心无疑悮。孝心高远，神力无比，回天转地，制御阴阳。赊促运度，驱役千灵，感动祥瑞，无翼而飞。瞬息九万，屈伸之顷，已周万天，皆由至孝。慈顺二亲。怜愍一切种植之类。孝道慈悲，好生恶杀，食肉饮酒，非孝道也。男女秽慢，非孝道也，胎产尸败，非孝道也。毁伤流血，非孝道也。偷劫窃盗，非孝道也。好习不善，讲论恶事，非孝道也。乐处秽贱，内外流污。心形疏懒，不修生道。信心不笃，轻浮颇好。随事放逐，守一不慧。心气离散，生老病死，种种烦恼。死入地狱，穷劫受苦，永无出期。原乎因缘，失吾孝道，得种种苦。下世男女，修吾孝道，与道同德。既同德已，与道同光。既同光已，与道同真。既同真已，与道同身。既同身已，与道同神。既同神已，与道同变。既同变已，与道同寿。既同寿已，与道同有。既同有已，与道同无。既同无已，无处不无。无处不有，亦无处不有。无处不无，寂寥虚豁。无处不有，随心应变。或为帝王，或为忠臣，或为贤人，或为孝子，或为道士，或为国师，或栖寒林，清斋苦行，诵经念道，建功立德。或为良将，不战而胜。或积谷帛，济惠饥寒。或作明师，决诸疾疫种种，利益一切有生。或下灯烛，照明积夜。或促万劫，以为一劫。或延一劫，以为百劫。或一毫端，而升大地。或一毛孔，盛九大河，及已四海，不挠物性，不觉不知。或引十方，世界升一，针锋来对。目前有生之类，皆见三真光气法身，种种说法，各得悟解，奉吾孝道。能入不思议处，能为不思议事，失吾孝道。救苦不暇，生死相续，不可思议。奉吾孝道，得无畏果。第一离生死怖畏，得不生不死果#11。第二离暗障怖畏，得光明果，昼明神光，夜照天灯，久则身光，光无昼夜。第三离饥寒怖畏，得天厨天衣果。第四离众试怖畏，一切魔王，及诸猛兽，皆来受事而为侍卫。第五离有形怖畏，得入无形果。入无形果者，非灭生而元形耶。即此凡身，得成道身，身同光气，升入无形，同於虚空，故谓之得无形果。高下自任，聚散随心，有无在意，不待身心而所为也。孝治天下，不劳法令。孝治其身，志性坚正。孝治百病，天为医之。孝治万物，众毒不害。孝治山川，草木不枯。孝营生业，田蚕万倍。孝至於天，风雨以时。孝至於地，万类安静。神芝灵木，处处呈瑞。孝至禽兽，龙麟鸾凤，翔集境内。孝至渊泽，河侯献珠，鱼龙涌跃，静息波浪。但孝二亲，元元大恩。天地万灵，晨夕侍卫。行道守一，自然得道。孝道至大，与元并生，治於三光，照曜幽夜，有生之类，恃赖无穷。<!-- -->尔时灵童稽首，敢问天尊：下世生人又有不幸早丧二亲孝心何申？答曰：敬天顺地，朝礼三光，如孝父母，无有异也。成道益速，所愿从心。又顺地者，顺於王气，朝礼五岳，大小便利。不忤太岁，顺於四时，修日新道，期於八节，请生谢罪，内外芳洁，披心露胆，诚香自熏，洗涤流秽，精而复精，犹嫌不精。真而弥真，犹嫌不真。不真为真，求吾真道，邪魅应之，卒至退败。生入邪道，魂魄被执，癫狂惑乱，自制一法，败卖道要，以求利用。赃满罪积，生身被考，种种苦恼，死入地狱，遍遭汤炭，永无出期。纵得出世，生堕六畜，不如意中。或生下贱，盲聋喑痖，手足不具。永不见道，永不闻法，为诸人畜之所摈触。饥寒困苦，性命危脆。一失大道，长沦恶趣，不可思议。<!-- -->道言：有德之人，孝心高远，道合天地，故天不能杀，道不可灭。故地不能埋，如埋琼霜，终成舍利，不可毁坏。上天入地，无所滞碍。往昔有人不识大道，贪生畏死，晨夕正念，朝礼枯树，以求不死，积四十年。大道愍之勤苦不懈，救其道气。如是枯树，一旦荣华，此人欢喜，弥加精进，采服其华，身遂得道。修道之士，取於不懈，积功累德，心行日新。神灯神香，神光神通，是道之信。建志不已，道来降之，教其真要，定不虚也。<!-- -->道言：下世邪俗，睹道幽验，因以求用。规他施财，入己私费。为邪所中，终不得道。悭贪不舍，失慈悲道，无孝顺心，为利奉道，益其诈伪。诈伪之罪，天地不赦。学道之士，莫与共处，应须诃责，举其过咎，摈出治罪，勿许诈悔，更次道流，收其赃贿，以给贫病，不得秽财，以营神功。<!-- -->道言：孝治堂宇，装严精舍，无令穿败。流俗士女，卑贱熏臭，疮疣垢秽，酒色丧产，食啖鱼肉，茹荤辛者，永绝攸往，勿相亲近，勿理斋厨。<!-- -->道言：后有十恶，五逆不孝，阴贼诽谤，毁訾破败善道，嫉妬骄慢，贪淫嗜酒，好啖鱼肉，田猎捕杀，偷盗劫贼，遵奉邪道，心无慈孝，志不平等，舍贫亲富，喜好嘲调，情爱战斗，习畜器仗，无忍辱心，利己伤物。孝道所忌，人畜所畏，不合闻道，应须远避，勿相亲近。<!-- -->无上大道说此教诫，为下世明王孝治天下，为诸孝子报父母恩。轨则家国，使天下太平，八表归一，咸遵至孝，有得之者，晨夕诵持，不简男女，无论贵贱，皆令寻诵，以答二亲元元大恩。说此经时，天现神灯，处处明朗。天锺天磬，天梵天乐，空中自鼓。天香天花，随风流转。家国人人，供养是经。思其义趣，奉行其事，傍劝未闻。有用之者，应精纸笔，疏洁沐浴，焚香抄写，千卷百卷，流通供养，香灯不绝，心无懈倦，必得成道，不可思议。<!-- -->洞玄灵宝八仙王教诫经</p></div></div><div class="Card_lAZm"><div class="fadein_RjO5"><h1>太上洞玄灵宝素灵真符</h1></div><div class="scroll_NzZO fadein_RjO5"> <p>太上洞玄灵宝素灵真符序<!-- -->素灵符者，天师翟君，乾佑乾元中，自黄鹤山诉流入蜀，至巫山峡，耽玩林泉，周历峰岫，踌蹰岁余，南至清江，北及上庸，周旋千余里，神墟灵迹，岩扃洞室，靡不临眺。一夕，梦真人长丈余，素衣华冠，立於层崖之上，俯而视之，若有所命。君翌日登天尊峰，瞻仰礼谒，果见真人也。俄於天尊手中得丹书一轴，拜而受之，即素灵符也。按而书用，镯愈疗疾，征魔制灵，驱役鬼神，回尸起死，召置风雨，鞭策虎狼，三峡之人，大享其惠。天宝中，诏入内殿，顺风问道，复还仙都山。其后，平昌段成式，与当时朝彦荆郢帅臣，咸师奉之，累年乃得道而去。有得此符者，传以赦人，用之必验。余天复丙寅岁，请经於平都山，复得其本，编入三洞藏中，冀将来同好，共知济物之志焉。广成杜光庭序。<!-- -->太上洞玄灵宝素灵真符卷上<!-- -->陆先生<!-- -->百病符第一殟疫符第二<!-- -->伤寒符第三寒热符第四<!-- -->头痛符第五<!-- -->凡每日存五灵，周雨己身之上，常念此咒曰：某左青龙孟章甲寅，右白虎监兵甲申，头上朱雀陵光甲午，足下玄武执明甲子，脾为贵子入中宫甲辰甲戌。此祝常诵，令熟，勿令声出唇，勿令傍人闻。若公私口舌，四方兴兵之气，军阵险厄之处，及入他邦异国，未习水土，天时疫疠，晨昏，数数存诵之。若吊丧临尸，入诸祠庙，及恐惧之处，凶祸之家，入其门禹步诵之，则六甲之神、四灵，卫己身也。<!-- -->此名都匠符，皆先闭气作之，符成，三叩齿，咒曰：日出阳阳，某行神符，威制四方。某带服神符，百病除愈，万恶消亡。急急如律令。<!-- -->凡一切符文，皆有文字，但人不解识之。若解读符字者，可以录召万灵，役使百鬼，无所不通也。今且解注都匠符，符之要旨。若遇灾兵之间，盗贼虎狼风波之内，及惊恐恶梦闻招魂之声，吊丧临尸见诸污秽，皆正心诵合明天帝，日三过，无不禳之也。<!-- -->右解此符，五字读之三过，唯作符再重而已。若吞六甲符，勿食所直之辰；丑不食牛，亥不食猜，卯不食兔是也。六甲回符，六旬旬十日服，六甲符皆并服之也。<!-- -->理百病符第一三十一道<!-- -->真符，主治百病，着林头，连年欲死者，能度命还魂返魄，永更长生。朱书，吞之辟百邪千精道有真效验，不虚也。左日三十九日，右日三十二。<!-- -->理殟病第二八十八道<!-- -->天公常以甲子日，见诸神朝元始天尊，天尊问天下人民，常苦殟病疫毒之气，而致死亡枉横非一。天尊告天公诸神曰：寅芒至大疫剧合家作黄帝到天门，赤字着门户上，病者饮六字符，立汗出，可得不死耳。故告之，使世人行之。<!-- -->初觉似殟病，便作桃汤，服此符，令汗出。良久，进一枚止於三枚，不汗；至七枚、九枚，即得汗；便轻愈，不差者。第二日，服第二符，相次吞服，无不效者。书当向王方，王相日书之。<!-- -->昔玄子得石室中神符十二枚，佩之，与天相极。世人有疫病者，丹书纸上，日服一道，可以无病。王乔佩之，白日升天。赤松佩之，变化神仙。老君行之，统摄诸天。书讫祝曰：<!-- -->天之所育，地之所成；上受神符，可以长生。仙人辅己，玉女佐形；二十八宿，上升天庭。五色变化，黑白赤青；中央黄帝，与己合并。神符所行，以制万灵；奸邪凶恶，一切灭形。<!-- -->行符咒曰：<!-- -->大法云：今日甲子，君为直使，吾欲行符，君为驱使。头着绛绣，径入天门。一急急如老君律令。<!-- -->理伤寒符第三八道<!-- -->理寒热符第四三十二道<!-- -->理头痛符第五十三道<!-- -->太上洞玄灵宝素灵真符卷上竟<!-- -->太上洞玄灵宝素灵真符卷中<!-- -->陆先生受<!-- -->治腹痛治心腹痛<!-- -->治卒中恶闩尸<!-- -->治腹胀治心腹烦懑<!-- -->治腰痛治背痛<!-- -->治腹痛卷内符并朱书<!-- -->治心腹痛天辟鬼地主成<!-- -->上符治感五鬼伤心不得气息墨纸写此符三道於盐汤中烧灰服之立差。<!-- -->上符治腹痛、肠胀、气欲绝者。如背尸状，丹书於病人腹上，大书符满，腹长竟腹，益佳。或烧吞，亦可。<!-- -->上符三道，长公子初符也，治卒中恶、背尸、腹痛、急噤，丹书水中，及书纸上，三丸吞之。不愈，作三道於心下，及腹大书之，无不愈也。<!-- -->上二符，治卒逢恶客、鬼刺心痛、气疼，以白纸丹书之，先服上符，须臾不止，即服下次者。如不止，更书从上起。病人已死，而心下温而  动者，服皆活。噤不开者，当折齿纳符，符入口，而已毕，必入腹。亦可断葱叶中多涕者，纳符叶中，纳鼻极吹，令探入。不然，复以水吹送之，摇头复吹之令入，也立验。<!-- -->上符十七道，治心气疼痛，以黄素丹书，吞之无不愈也。<!-- -->上符十一道，治心痛烦乱，以黄素朱书，服之立效。<!-- -->治卒中恶背<!-- -->上四符，卒中恶杵，遇鬼刺复，急痛烦滞，但胀欲死。先吞第一符，须臾不差，次吞第二，次吞第三。如某人已死，心下尚温，符不即治，以墨书纸丸，吞之。病人口噤者，摧折齿纳符，亦可以葱叶强者截小头，从鼻孔中纳之至咽，以水送，摇头令得下，便愈。若不愈，从第一符，更以第二符，服之，取愈乃止。如其不差，更取其次服之。<!-- -->上符二道，治人卒被尸击，气绝口闭。以纸墨书上符，拗口吞之下。不苏者，次吞下符。如不苏，吞上符即愈。名之破丧车起死人符，素书致痛处，大吉。<!-- -->上符二道，治人卒恶刺痛，大烦欲死。先服上符，须臾不差，次服下符。若其人已死，心尚温，吞摇符下，即愈。以墨纸书，吞。病人不开口，啄一齿折，纳符，着病人喉中，以水次摇送之，即令下，立效。<!-- -->上符，治卒中恶欲死。若已死，朱书发下及两肩，作符讫，以水朱笔，勿令人觉，以手捉朱笔。健鬼四五转，怒鬼三四转，无有不差。且先以病人两手着头前，以绳急缚大拇指，然后以朱笔题五心作符师书之，以左边居病人心上，又朱笔向鼻拟作符，便朱笔书纳鼻中，男左转女右转，不过子午，便叩头自说姓字乞去。未复急持，当自说，<!-- -->上符十七道，治心气疼痛，以黄素丹书，吞之无不愈也。<!-- -->上符十一道，治心痛烦乱，以黄素朱书，服之立效。<!-- -->治卒中恶背<!-- -->上四符，卒中恶杵，遇鬼刺复 ，急痛烦滞，但胀欲死。先吞第一符，须臾不差，次吞第二，次吞第三。如某人已死，心下尚温，符不即治，以墨书纸丸，吞之。病人口噤者，摧折齿纳符，亦可以葱叶强者截小头，从鼻孔中纳之至咽，以水送，摇头令得下，便愈。若不愈，从第一符，更以第二符，服之，取愈乃止。如其不差，更取其次服之。<!-- -->上符二道，治人卒被尸击，气绝口闭。以纸墨书上符，拗口吞之下。不苏者，次吞下符。如不苏，吞上符即愈。名之破丧车起死人符，素书致痛处，大吉。<!-- -->上符二道，治人卒恶刺痛，大烦欲死。先服上符，须臾不差，次服下符。若其人已死，心尚温，吞摇符下，即愈。以墨纸书，吞。病人不开口，啄一齿折，纳符，着病人喉中，以水次摇送之，即令下，立效。<!-- -->上符，治卒中恶欲死。若已死，朱书发下及两肩，作符讫，以水朱笔，勿令人觉，以手捉朱笔。健鬼四五转，怒鬼三四转，无有不差。且先以病人两手着头前，以绳急缚大拇指，然后以朱笔题五心作符师书之，以左边居病人心上，又朱笔向鼻拟作符，便朱笔书纳鼻中，男左转女右转，不过子午，便叩头自说姓字乞去。未复急持，当自说，<!-- -->便去病矣。<!-- -->上符九道，治中恶。书服之，立效。<!-- -->上符三道，治闩尸注忤人腹五脏中。以黄素朱书，吞第一符。如不止，次吞已下，无有不愈者。<!-- -->上符，治人卒作五鬼刻人服五脏中。以朱书吞第一符。如不止，吞已下符，无不愈。<!-- -->治腹胀<!-- -->治心腹烦濍<!-- -->治腰痛<!-- -->治背痛<!-- -->太上洞玄灵宝素灵真符卷中竟<!-- -->太上洞玄灵宝素灵真符卷下<!-- -->杜先生受<!-- -->治胸痛治下痢<!-- -->治霍乱治大小便不通<!-- -->治淋病治阴热及烦热<!-- -->解迷惑开心强记<!-- -->安魂魄解悲思<!-- -->治疟疾治 禁咒文<!-- -->治胸痛<!-- -->治下痢<!-- -->治霍乱<!-- -->治大小便不通<!-- -->右符治小儿大小便不通书脐下立验。<!-- -->治淋病<!-- -->治阴热及烦热<!-- -->右符，治热病，魇百鬼，夜行逢恶魅，佩之吉。<!-- -->解迷惑<!-- -->右符，治人患迷惑。宜持此符，向西面跪拜，即解之。不愈，书佩大吉。若不止，用黄素朱书，吞下立差。<!-- -->开心强记<!-- -->右符，能令人心开逆知法。以开日书符五十枚，书日仍服一枚，日二服，服之五十日；符尽，复从上始；尽百日至一年，心开，读书不忘，日得三千言。久服之，升天。<!-- -->安魂魄<!-- -->右符，治病人魂魄不安。若卒中恶，吞之，魂魄即还，大吉。<!-- -->解悲思<!-- -->右符，治人忧愁，悲思感慕，腹中不乐、啼哭狂娌。用黄素朱书，吞之。亦书於心上二又以绛缯五寸书在左臂上，侧卧。如法，治之吉。<!-- -->治疟疾<!-- -->右符，主治十二时疟鬼，书佩之，立愈。<!-- -->登高山望寒水，临虎狼捕疟鬼咄恁何不度去，吾家有富贵。急急如律令。<!-- -->又<!-- -->登高山望寒水，使虎狼捕疟鬼。<!-- -->朝时来暮时死，得之不捕与同罪。急急如律令。<!-- -->登高山望寒水，临虎狼捕疟鬼。咄饮汝血汝何不疾去，吾家有贵客。字为破石，头如西山，躯如东泽。不食五谷，只食疟鬼。朝食三千，暮八百，一鬼不尽守须索。急急如律令。<!-- -->右符二道，书之安於心前。<!-- -->登高山望海水，检虎狼捕疟鬼。咄如何不疾去，吾家有贵客。字名破石，头如西山，躯如东泽。不食五谷，但食<!-- -->疟鬼。朝食三千，暮食八百食，汝不足今来更索。急急如律令。<!-- -->右符七道，患疟疾者，依上书之，吞服，即差。此千金之不传也。<!-- -->禁咒文<!-- -->登高山望寒水，使虎狼捕疟鬼。朝食三千，暮食八百。一鬼不去，移名河 伯。食之未足，催速求索。急急如新出老君律令。<!-- -->右勑疟，按病并咒符同。<!-- -->天帝使者捕疟鬼得便辄杀勿问罪急急如律令。<!-- -->右勑治疟符文用。<!-- -->臣身中左右官，使者无令错互，各主方神，而疟鬼奸其母，子四子无故入园中，火自烧死，反为疟鬼。吾是太上之使，知汝名字源由，何不疾走？今行水火追杀汝。急急如律令。<!-- -->右勑按疟疾行，火文并咒符。<!-- -->治疟章<!-- -->上言谨按：男子某，素以胎生肉人，百官子孙，千载有幸，得奉清化，道气扶持，从来蒙恩如愿。肉人於行多违，招延罪考。某年若干岁，以某月日，忽患疟疾，连日发动，头脑疼痛，寒热嘘吸，不下饮食。发动之日，气息垂尽，转加重剧，大小惶怖，无复情计，驰来诣臣，求乞救治。不胜肉人，婴此疟疾，在可哀愍。谨为伏地。<!-- -->太上诸君，丈人师君，夫人门下，典者五气君等。缺文<!-- -->太上洞玄灵宝素灵真符卷下</p></div></div><div class="Card_lAZm"><div class="fadein_RjO5"><h1>太上洞玄灵宝飞仙度人经法</h1></div><div class="scroll_NzZO fadein_RjO5"> <p>太上洞玄灵宝飞仙度人经法目录<!-- -->卷一<!-- -->叙微是初学入事，诀法，下手行功，并十戒，三等受职。<!-- -->启运章付秘传口诀，行功，看法文，上开龙汉劫，三十二天书，玉老赤字传，念碧落空歌，书符。<!-- -->真应章道君受法之初，见众真皆会此时中<!-- -->令弟子看法文未开时，冥目定观，闭息良久，念元始天尊当说是经，至师子上住。<!-- -->识神章师曰：此灵宝一切法中行事之神，宜逐日烧香，朝礼，行持法具于后。<!-- -->昭应章此道君受法之初，有此昭应用说经。十遍一归，为普召十方真文。有金书玉篆之字，书於法图中。经内有诀法，另有召神咒可看。<!-- -->洞界章天尊传法了，见弟子法身中有 此变化。用咒咒黍米，隐身存神，拘魂制魄之术。另有存思咒诀在内，可看为用。<!-- -->护身章见弟子得法行功，恐有宿业，一切鬼神、奸人、诡贼欲来害者。行三步丁罡法，令弟子照此行持，以护身，一切鬼神、奸人不能害。<!-- -->传受章师於此戒，谕弟子，此法尊妙，德难可胜。经中所言，并是诸天上帝内名隐韵之音，亦是魔王内讳，百灵之隐名，非世上人间之常辞。与善因缘行之，万灾不干，为万道之宗。<!-- -->说戒科目章师曰：此法行功，有荐拔祖考，超出幽夜之苦。於此演说十戒，制烧草人券，以追亿劫稽亲。此篇中又有七事，至用明功中，大略七事，令弟子授戒付职，给牒在此。职品章法师於此教行历关诸天，普告三界、元始符命等文。再叮咛弟子知，此经功不小，此是上士行之，以至飞升。又有三等加职。<!-- -->存思章行功到此，有存思咒法，凡日行，只依此念。本章以为崇修之功德，永作定制。<!-- -->卷二<!-- -->叙经<!-- -->开化章师见弟子得传，行功三年，身中灵图，有显现出元始祖炁。化生诸天，开明三景，是为天根。上无复祖，唯道为身。今为佩服行持法。<!-- -->化生章此章叔前章，见五文开廓，现出五老五帝赤文五芽玉字，出示於人。有灵书之炁，化为赤书。赤书化为文物。凡书符存思，念上文之为咒。<!-- -->建立章见祖炁化生诸天，内有玉清之境，在中，为天中之天。又显三境，於此序思；以为日用之法。有三华离便符，书于三丹田中。度世章大行梵炁，周迥十方，显中有度人不死之神等。五帝，又名五老。众圣临轩，见有此景，是无上真空，不坏不灭，长生神仙之化身。<!-- -->保生章到此，已见神功、法身造化。倾光回驾，众真执符犯录，齐到帝前，随所应用，以救人之生死，劫劫长存。<!-- -->普告章 天尊於此，出三界真文，立券篆符，以度弟子亿劫种亲，超出幽户，作普告三界券。<!-- -->符命章天尊出元始符命符篆金书，以超生度死。今为弟了度无量亿劫种亲，削灭恶籍，证入仙宗，以为大仙。<!-- -->立券章显法图中，有三十二天之圣化，立法升天券，弟子得法行功。日功於此，考验圣功。日生恶业，日消化身，在此出。今天尊作为升天券符真文，度弟子自身，并亿劫种亲升天。<!-- -->制券章天尊於此，立券法符文，四方三十二天金书玉篆真文并券式，合同券符，超出幽户。<!-- -->历关诸天章天尊於此，立诸天真符，关告诸天，斩灭三恶根。一能为延年益寿，一能为去病除祸；一能为超度先祖。<!-- -->卷三<!-- -->运化章师於此示，普告无穷之主，领天地之中，四方鬼神听命，奉行法事。<!-- -->隐化章师於经中，释出元洞玉历。天地未判，本无形影，因大梵之炁立，始生。玉历是罡炁生，今授法拘制，随罡步而隐，后命归根，以为存思隐身咒。咒行，自然隐也。<!-- -->灵图章师於此，明出中篇内，混沌之后，始制文字。前功所说，化生赤书。赤书非功夫造化之文，是浩劫之初。今天尊示教，赤明开图，於玉皇本行经中，以为法。今圣师编入参用，始全飞仙之道。<!-- -->赤文章此章，接赤书，玉诀真文咒，说古文。后来学者难施用。今出玉诀真要，开演古文元始中篇。虽有文物化生，无制伏之法，止有四方，按三十二天。灵书玉字，妙体自然。其炁分出於九梵，其开明玉诀、八威龙文，咸制九天，群魔始伏。上天设礼，神魔才於真文玉篆之内授制。以比相参，以为法。<!-- -->玉诀章师於此，出教几行赤书真文。先须开告、安镇五岳。奏章疏通，呈者为佳。便为之，无所益，故今出开告、奏章、法式、行用作一章，今学者於此悟行持。五帝策文，随经在前；八威龙文，随经在后。直述五篇於于后，以为用。<!-- -->五方赤书真文有二用、全用五书。内有秘诀行移式：一告水府；一告土府；一告岳府。拆用五书，一投灵山之岳，按八节、甲子、本命日书；一摄召法，凡行，光摄伏魔精。一安镇星度，以禳天灾。一召龙天、水神止水法。<!-- -->卷四<!-- -->龙策章师於此授，学道之士。喊此灵文施於神咒。长修善事，精诚通达，则神灵交会。所在施召，举向立到。千变万奇，任意所从。出入行藏，位推太极。今有法式，明白在此。<!-- -->元纲章归於此，明元纲者，升仙之要路，天阶之绝景。明教人，知元纲即元炁。人得法行功，元炁逆而上行，开通一身骨脉筋络。人受元炁而生，生成人体。一身上下皆属阴，只有这物是阳精。人不识，故於此一一明指变化神灵，令学者遵而行之。再有洞房修真法在此。<!-- -->灵芽章师於此，明开前章。得万范开张，化生赤书玉字，结为五芽。五芽之化，在天，则为五帝之精；在人，则为五官之秀。中理五炁，故自修洞房。行元纲布炁，而服五芽，以为修炼之法。眼五芽法，五方咒，王方真文。<!-- -->仁济章师於此，知受学道之士，得法行功，知身中无量之地能度人。上开八门，有飞天法轮。人身注定罪福，禁戒是宿命因缘。令次普受开度，身又得受生。诸天之上，各有生门。中有空洞，谣歌之音，及魔王灵篇，故令将灵篇之辞在后，今学士详其义而为之。另有按摩符，出序明经也。本章今别，以为救世之符，禁制之术。此分出三界符文真篆。第一欲界有断百邪符，真文玉篆，治精怪作祸。第二色界有三道：一道镇家宅不宁；一道解复连冤滞；一道镇颠邪。第三无色界有符二道：一道禳公私灾患；一道是遣鬼符。祖先为三界之上  。飞空之中，魔王之音。此符一道，简上书此符，历关诸天，内亦用。<!-- -->卷五<!-- -->秘藏章师曰：此教弟子知圣功不小，是上天秘宝。今换手下功，以为法文咒。<!-- -->着例章师於此，明着二章。一章明天地运度；一章明天地运终。此二章，并是诸天上帝及至灵魔王之隐秘之音，非世上之常辞，故谓玄奥难可寻。详上天所宝，秘於玄都紫微上宫，依科四万劫一传，要择至人，告盟十天，然后可付，不可轻传。<!-- -->内音章师曰：此明元始灵书中篇内，有三十二天隐韵之音。於此，显修真之士功效。有赤明开图，现真空不壤，化身出图。又现五文开廓，皆是大梵之炁凝结。却用天书玉篆，真文应身，应玄谱要。度九祖亿劫种亲，立法名，升天券。上分四方，每方八天，正文元始，中篇指教隐名。有能以黄缯为地，书其真文佩带，身应玄谱，九祖升天，成仙也。下士无德，勿以轻传。<!-- -->玉字章师曰：灵书玉字，妙体自然？其炁分出於九梵，其开明见於后。所以，取之者有义。刘之者有体。服之者，皆以炁之所受。其用度，在於意义。玉字真文，出升天券。<!-- -->真符章师於此，出书二十五符文。<!-- -->服字章师於此集，出终岁之用字体、方向、月日，令学道之士勤玩味读，不为造次之间乎。兼以行持、服芽、守中，各有日子。则一岁之间，不过数日。今虽示教是凡间字样，真书真文天篆於升天券中。照此字理而取用之。<!-- -->字诀章师於此章，明出制字之因，皆梵炁开明，随其所宜而受持。今逐一开明于此，计二百五十六字，出自灵书中篇。<!-- -->自然章师曰：道之微妙，大无不包，小无不遗。或以文纵横倒置，或离或散，无不当其用。元始中篇玉字，出乎大梵之炁。分之而为字，合之而为声；妙之而为符，约之而为咒。则  有飞篆散殊之体，皆因经言，所以济用。今编入，以为法。<!-- -->复命章师於此，破尽此经中微奥微妙法。前编法教中间，尽是诸天隐语，无量音。此音字并文，人人虽有，万个中，无一人能知此音字。圣师故於北再三说破，此诸天中大梵隐语，无量之音。有能知其音字，便是生天、生地、生人、生物之道本。知音，便知道。知道，便知自身中性命。知性命，故知有造化。造化在此经中，方全修炼之功。<!-- -->释例<!-- -->自然玉字章师於此，明破先天祖炁。一投为人身，只言大梵之炁。教人以有形数，发自然之和，阐自然之妙，立修炼有为之妙法，超出於混沌之初，出於布夷之表。圣人以文运化，文以圣立教。以是而出法，依形数而名出。自玄关明三便，皆以制形数而定期运。则所谓炁者，道之全体。道之敷落，其精华显。古圣人教观天文，以察时变；观地理，以察山势。所谓文者，非今所为，而有始制文字。此一句，为人不可不明，莫将为世，俗之常论。若人知此一句，可逃生死，不入轮迥。今出教文字两事，编二章。此章箄明文理。文者，皆昔同传圣意，垂言音与人省。一念失科，流浪轮转。今已生为人，诚能知身之贵，道之难，文之妙，而明之，可谓灵炁回元宫，真人归旧隐者也。凡修真学道者，於此篇中，留心细详，甚有妙处，味之，味之。<!-- -->自然真理章师於此篇，明字之出处。字者，炁所结也。符者，字之精也。咒者，字之理也。含者，字之音也。以丹染纸，字之。与符托此，而形容也。原夫字者，出乎大梵之炁，有万一之化。真理有三用焉，吾今开明万一三用。万一者，天地人物，蠢动含灵，一切有形有数，皆不离万一之造化。造化，有三用，大抵总而言之，乃大梵之炁，遂有清浊之分。清者为天，浊者为地，中和之炁为人。天一字，地二字，中者为人，三字也。人之形体，而后於此。一为凡夫，省事入浊秽之炁中，俱不明此身是万一上修来。上件圣传，妙法文字，皆不能明於此出处，多有得遇此经，亦不明此经法，皆是圣意，隐音义理。上求冥冥於幽暗之中，度日又如梦中人。皓首不遇此经，亦不能明。上件圣传，止度得宿有善根，肯信之人。本乎为人，合明此文字，推道理修身，而全终天年之寿，是本等道路。有等凡夫浊子，遇道人谈道，大笑。详之，非怪，不由他，他本受人形为人，无道炁所养，累劫至今，止结得畜生业缘，故所以大笑。文字，体中所生，无有汝等。静看度人经中一篇，无文不光，无文不明，无文不立，无文不成，无文不度，无文不生。九天生神章，而无此文。九户关塞，体不生神，则胞胎结滞死。炁固根真，景不守生，炁无津，徒受一形。又有一等肯信法之人，宿有善缘，今世又受父母之清炁，仍习善念，好道，敬天地，重神明，勤香火，还不离旧性。虽被宿业冤亲障蔽朦昧，若遇磨镜之师，点化一言，而便信。又有一等，自小斋戒，男女不愿婚配，一念修行者，亦不由他，此子身中有三元，宫中宿有金名，紫字刻书，来生应为三清神仙之人。当应此文，有此数等之缘会，故上圣垂此法，教留传隐语、亿音、文字，显发造化修真之义理。由是而推，万范陶冶，孰不出乎大梵者哉。原人之有生则有道，有道则有法。圣於此立，神於此行，道於此兴。神因此而成圣，故显道法以化人。道因人而有，明道，则出字文为教。教设而道着，道成而教神矣。非天下之至神至精，其孰能与於此。若非累劫之熏修，岂得见闻此教。诚哉，是言也。<!-- -->自然成真章师於此，释出自然成真真理。自然二字，释之无尽，非世人常俗之言。听其自然，是为此。事不及，便开言说听其自然。世俗之人，不知此二字出处。吾今明汝等省。自然是汝天性之小名。未有此幻身，先有此名，故称自然。自然是天生，汝等为人，是他来投胎。他是汝历劫生身亲父母，他能注汝一生，衣禄、贫贱、寿夭、富贵、行藏，悉由他生，以为此人已有此主主张，故叫名。听其自然，诸事由他。今安修行，又要寻见识得他，他又能生汝为神仙。运阴阳，降魔，皆凭此主人公。以此经万卷，不离此二字为头。今汝修行见他，他便作自然而然，学而第一圣。师於此，明天地、人物、一切有形，皆凭道生。道生是自然，自然生成。为人法，名大梵之炁。炁能运行，若只言自然，不能见运行生化之理，大梵二字，又不可轻易而言。释氏门中，称梵言为西番番人之言，非也。人身中有七宝华林，自然主人投胎为人，他在七宝林中安身立命为凡夫。故将此理，称大梵之炁，能生万物。前二章，先明始制文字，生产之源出处了。此一章，草明大梵之炁，修行人得法，制起大梵之炁，返本还元。一身梵炁周流，与大天地中日月运行，同贯穿五脏六腑，九窍四肢，变化成真。大率飞仙度人宝法无他，萆明自然成真之用，故能变化，飞升作天仙。经后有备，悉变化之用可照。又明与大众，省自然二字。世之人，口头常不离此二字。但凡见人扭捏巧篇，一件事后不成，便说天生自然。端正扭捏，自然歪斜。可将此语详之，便省此二字不小可。只是做一个凡夫不省，只凭说得出便了。<!-- -->太上洞玄灵宝飞仙度人经法目录<!-- -->太上灵宝净明飞仙度人经法卷一<!-- -->高明大使神功妙济真君许旌阳释<!-- -->叙微<!-- -->言其道包含  ，所以彰微者，此也。终而释之，谓之释例。所谓叔微者，以明例象天。<!-- -->启运章第－<!-- -->道言：昔於始青天中，碧落空歌大浮黎土，受元始度人无量上品。<!-- -->师曰：此道君叔，受法之初，用为看法之咒符。<!-- -->右面，东再拜烧香，掐子，勒至辰，书符一道。次念碧落空歌咒符，左手掐午，歌曰：<!-- -->妙哉元始道，大梵敷真文。上开龙汉劫，焕烂光彩分。三十二天书，五老赤字传。垂慈度生死，郁勃吐祥云。中有长命诀，植芽炼飞仙。开函发玄奥，稽首生精勤。仰思高灵降，乘气归三清。<!-- -->真应章第二<!-- -->元始天尊当说是经，周回十过，以召十方。始当诣座，天真大神、上圣高尊、妙行真人、无鞅数众乘空而来。飞云丹霄，绿舆琼输，羽盖垂荫，流精玉光，五色郁勃，洞焕太空，七日七夜。诸天日月星宿，游玑玉衡，一时停轮，神风静默，山海藏云，天无浮翳，四炁朗清。一国地土，山川林木，缅平一等，无复高下，土皆作碧玉，无有异色。众真侍座，元始天尊玄座空浮五色狮子之上。<!-- -->师曰：此道君受法之初，众真皆会。此时始有净明二篇灵书。明王因之造法着经，用之净身。看法文时，存思咒#1。<!-- -->右弟子看法文。净身了，未开法文时，再拜，以两手掐中指上节，闭息良久，暝目定观，念咒。见众真皆会，再拜放诀。看法文念咒时，先云：我闻元始天尊至狮子之上。则<!-- -->又曰：弟子庆幸，今日愿受度<!-- -->识神章第三<!-- -->祖师太阳上帝孝道仙王灵宝净明天尊，祖师太阴元君孝道明王灵宝净明黄素天尊，经师至孝恭顺仙王，籍师玄都御史真君，监度师三天扶教辅元大法天师正一冲玄静应真君，度师九州都仙太史高明大使至道玄应神功妙济真君，灵宝净明玄中传教圣师，灵宝净明下教仙乡，灵宝净明飞天度人大元帅帝君，灵宝净明飞天度人大使者帝君，灵宝净明飞天度人三十六位帝君，灵宝净明飞天度人十方神王，灵宝净明飞天度人三百六十万神王，灵宝净明飞天度人十方长生大神，灵宝净明飞天度人三部秘法羽衣誊籍判官，灵宝净明飞天度人绣衣玉童玉女，灵宝净明飞天度人侍经五帝直符，灵宝净明飞天度人侍经五炁功曹，灵宝净明飞天度人周天传言、传香、传文、典籍使，灵宝争明飞天度人护身、传真、卫真、监真吏，灵宝净明飞天度人前后二十四史吏，灵宝争明飞天度人直事传言飞龙骑吏，灵宝净明飞天度人八万四千灵官寨主将，灵宝净明飞天度人八万四千寨节员甲马，灵宝净明飞天度人八万四千受事，灵宝净明飞天度人三界直符，灵宝净明飞天度人怛他苏伽功曹。<!-- -->师曰：此灵宝一切法中行事之神，宜於每日遂烧香朝礼。行持法具于后：<!-- -->每日子时起，烧香，存法院向西，法师向东立，垂两手掐寅，叩齿三十六通。放诀，收手一拜，如见日光，圆数丈，直照面。又两拜，叩齿九通。咒曰：<!-- -->道香德香，无为清争香，灵宝净明香。供养灵宝净明尊，六位都法主，一切灵宝君、帝君及天君神王、诸主宰。愿我所行法，速得遂我心。上报君父母，下救众生苦。真炁常满体，役使诸万灵，万灵尽归依。急急如律令。咒毕，吸太阳一口吞。<!-- -->凡遇每月朔望，即子时出庭，下掐寅，叩齿三十六通，存想十方无极飞天神王侍立四方，青龙、白虎、朱雀、玄武卫身。放诀收手，心拜三过，叩齿三通，后咒：<!-- -->道香德香，无为清净香，灵宝序明香。供养太上三境尊、八极诸天帝、净明灵宝上圣，三界五帝大魔，七政五斗诸星辰，十方无极无量品神王官将，一切威灵。今日欣庆，修行至经，惟愿安镇国家， 济度天人，九祖升迁，万神侍卫，稽首归依无极大道。又叩齿三通，咽睡二过，再拜二过。<!-- -->师曰：於此迷识神章。一者，所以叙行道受法之人，上真护卫，贵在崇奉。逐日清旦行香诵持，知其衣服仪卫之像，存念不失於生时。因奉至道，名受遥勋，字载玄谱。神澄气彻，日作真游。死则正入仙阶，身厕三十六位灵宝真人之下。夫为灵宝真人者，即天真大神妙行真人之果也，如玄中传教圣师者。如今日净明设教，则有玄中大法师等降汝身中，辅汝心性，使自达晓。故开一位洞神下教仙卿者。汝等开度人，使忠孝之道李明之说，行之不失，有益生齿，必证此位，令洞府神仙管摄之。<!-- -->昭应章第四<!-- -->说经一徧，诸天大圣同时称善，是时一国男女聋病，耳皆开聪。说经二徧，盲者目明。说经三徧，暗者能言。说经四徧，跛病积逮，皆能起行。说经五徧，久病疝疾，一时复形。说经六徧，发白返黑，齿落更生。说经七徧，老者返壮，少者皆强。说经八徧，妇人怀娠，乌兽含胎，已生未生，皆得生成。说经九褊，地藏发泄，金玉露形。说经十徧，枯骨更生，皆起成人。是时一国，是男是女，莫不倾心，皆受护度，咸得长生。<!-- -->师曰：此道君受法之初，有此昭应，用为普召十方真文，有天篆书文一百五十二字：<!-- -->凡奏章等醮仪，皆须用此，请召十方。其文青纸朱书。吸五方炁各一口，念灵书上下品及中篇一徧，闭炁，以左手络本师诀卯文书之。先具书云：臣某闻，昔时天尊始篆，说经一徧，至毕，咸得长生。又书云：今日欣庆修斋，愿得受度。书讫，以白茅向东方，念咒烧之。咒下一段经，自道言至一时同至。乃再拜曰：弟子今日欣庆修斋，伏愿十方三界众真下降临轩。急急如律令。定须细想圣真自空而来。<!-- -->召  神咒<!-- -->道言：是时元始天尊说经一徧，东方无极无量品至真大神无鞅之众，浮空而至。说经二徧，南方无极无量品至真大神无鞅之众，浮空而至。说经三徧，西方无极无量品至真大神无鞅之众，浮空而至。说经四徧，北方无极无量品至真大神无鞅之众，浮空而至。说经五徧，东北无极无量品至真大神无鞅之众，浮空而至。说经六徧，东南无极无量品至真大神无鞅之众，浮空而至。说经七徧，西南无极无量品至真大神无鞅之众，浮空而至。说经八徧，西北无极无量品至真大神无鞅之众，浮空而至。说经九徧，上方无极无量品至真大神无鞅之众，浮空而至。说经十徧，下方无极无量品至真大神无鞅之众，浮空而至。十徧周竟，十方无极天真大神，一时同至。<!-- -->师曰：此道君受法之初，诸天皆至，用为烧真文咒。<!-- -->洞界章第五<!-- -->一国男女，倾心归仰。来者有如细雨密雾，无鞅之众，注国一半，土皆偏陷，非可禁止。於是元始天尊悬一宝珠，大如黍米，在空玄之中，去地五丈。元始登引，天真大神、上圣高尊、妙行真人、十方无极至真大神，无鞅数众，俱入宝珠之中。天人仰看，唯见勃勃从珠口中入。既入珠口，不知所在。国人廓散，地还平正，无复欹陷。元始即於宝珠之内，说经都竟，众真监度，以授於我。当此之时，喜庆难言。法事粗恶，诸天复位，倏忽之间，寂无遗响。<!-- -->师曰：此天尊说经之时，有此变化，用为法师咒。黍米隐身存神，拘魂制魄之术。<!-- -->右取黍米一升，选天德月德日，北向，左手掐本师诀卯文，右手斗诀。先启白六师真师、北斗真君。取北斗紫炁七。，念咒曰：<!-- -->吾闻元始天尊度人无量说经既周一国男女至，寂无遣响。吾今咒此黍米，隐身存神，拘魂制魄。变化莫测，运度无边。急急如太上勑。<!-- -->次吹炁入黍米，放净合内供养，每日、一存思吞服。<!-- -->存思法<!-- -->每日早晨入靖，吞净明宝箓了，取黍一米一百二十粒，入室静坐。存泥丸中有青炁，心中有白炁，脐中有黄一炁。三炁俱生，如云覆身。因变成一大火烧身，身色洞彻内外，良久乃止。於是以黍米就服炁，以鼻引青炁，一百二十行咽之止，次以水吞米。<!-- -->护身章第六<!-- -->是时，人巡值经法，普得济度，全其本年，无有中伤。倾土归仰，咸行善心。不杀不害，不嫉不妬，不淫不盗，不贪不欲，不憎不(女十自)。言无华绮，口无恶声，齐同慈爱，异骨成亲，国安民丰，欣乐太平。经始出教一国，以道预有至心，崇奉礼敬，皆得度世。<!-- -->师曰：此元始天尊，为道君说经之际，天人遇值经法，皆生此道心，为法师护身咒。<!-- -->右每以本命生受胎日，於寅上步罡，七徧念此咒，即一切鬼神、奸人诡贼，欲见害者，皆自消散；十方善人，皆来钦重。如要见贵人，即隔日步罡，而后往。步罡时，存身为道君，手执道君玉印。<!-- -->右取受胎日法，谓如甲子月生，以乙卯为受胎月，戊辰日生。戊与癸合，辰与酉合。癸酉日受胎日，於前戊辰日内寻，不前则后。每年於此日，作用不拘。<!-- -->南斗讳魑魍魅魅魑魁五行水火木金土<!-- -->已上自取三步丁罡，入魁至魒。右步水至金，右足起步南斗，从尾至头，入斗中。以左挑北斗盖头，自斗反身出，再丁罡步，入北斗，凡七徧止，思变为七身，七身如一。<!-- -->传受章第七<!-- -->道言：元始天尊说经中所言，并是诸天上帝内名隐韵之音，亦是魔正内讳，百灵之隐名也，非世上之常辞。上圣已成真人，通玄究微，能悉其章。诵之十过，诸天遥唱，万帝设礼，河海静默，山岳藏云，日月停景，游玑不行，群魔束形，鬼精灭爽，回尸起死，白骨成人。至学之士，诵之十过，则五帝侍卫，三界稽首。魔精丧眼，鬼妖灭爽，济度垂死，绝而得生。所以尔者，学士秽气未消，体未洞真。召至十方威，未制天政，德可伏御地祇，束缚魔灵，但却死<!-- -->而已，不能更生。轻诵此章，身则被殃，供养尊礼，门户兴隆，世世昌炽，与善因缘，万灾不干，神明护门。斯经尊妙，独步玉京，度人无量，为万道之宗。巍巍大范，德难可胜。<!-- -->师曰：此是道君授经与灵宝净明天尊之时，元始所说，尊妙如是，永为传度之先言。右自道言元始天尊说经中所言，至德难可胜，续之曰：吾今得此秘法以度汝，汝宜克心勉励，慎守科戒。<!-- -->说戒具科目章第八<!-- -->道言凡诵是经十过，诸天齐到。亿曾万祖幽魂苦爽，皆即受度，上升朱宫，格皆九年受化更生，得为贵人。而好学至经，功满德就，皆得神仙，飞升金阙，游宴玉京也。<!-- -->师曰：此是道君授经於灵宝净明天尊之时，具说此经有荐拔祖考，超出幽夜之功用。於说戒之后云：此乃为弟子烧草人券，追资亿劫种亲。<!-- -->右自道言凡诵是经，至玉京也，续云：吾今授汝秘法，为汝奉依明科，荐拔先亡亿劫春属。汝得法之后，切冀荣华，敷扬教风，上报道君之恩。乃为弟子存念烧草人。事见本章具载。<!-- -->上学之士，修诵是经，皆即受度，飞升南宫。世人受诵，则延寿长年，后皆得作尸解之道，魂神暂灭，不经地狱，即得返形，游行太空。此经微妙，普度无穷。一切天人，莫不受度。无量之福，生死蒙惠。<!-- -->师曰：此是道君传经与灵宝净明天尊之时，受记保举之词。於拔度弟子先祖魂魄之后，再伸此言，加补弟子仙职，出给文牒。<!-- -->右烧草人文券了，师就坐说上文。自上学之士，至生死蒙  惠，续云：吾今授汝秘法，说超汝玄祖。今更依科，祈叩上圣高尊，保举汝姓名书注玄谱，遥补仙阶，汝慎无忽。所有度补札牒文，付弟子，乃以下文勑励神将度印。<!-- -->上天所宝，不传下士，至士资金宝，效心盟天而传。轻泄漏慢，殃及九祖，长役鬼官。侍经五帝，玉童玉女，各二十四人，营卫神文，保护受经者身。<!-- -->师曰：此是道君授经之时，差玉童玉女护度弟子，因作是语，今为定格。右补职弟子了，念上天所宝，至受经者身，续云：凡受仙官，必有将佐，汝宜修检。<!-- -->次念勑励官将咒，勑曰：洞神有约，元帅帝君。司恶司善，史史精勤。玉童玉女，保卫侍经。一切佐治，不得违盟。<!-- -->右以左手掐中指玉皇文，一发而出面中山，取炁一口吹弟子。次付法书剑印，付弟子毕，再念下文。<!-- -->道言：正月长斋，诵咏是经，为上世亡魂，断地逮役，度上南宫。七月长斋，诵咏是经，身得神仙，诸天书名，黄箓白简，削死上生。十月长斋，诵咏是经，与国王帝主、君臣父子，安镇国祚，保天长存，世世不绝，常为人君，安镇其方，民称太平。八节之日，诵咏是经，得为九宫真人。本命之日，诵咏是经，魂神澄正，万炁长存，不经苦恼，身有光明，三界侍卫，五帝司迎，万神朝礼，名书上天，功满德就，飞升上清。<!-- -->师曰：此是道君传度之后，重伸劝戒灵宝净明天尊之词。谢恩毕，以示叮咛委曲之意。<!-- -->师曰：凡传度，随力建醮行科，三献宣词讫，就六位前，左设香案坐，法师存神戴远游冠，衣绛绫文袍，青巾单皂模赤舄，衣朱裳，手执玉珪、铜佩，如洞神下教仙卿。先拜祖师众真毕，就傍立，为弟子说戒，弟子各长跪。法师先祝香，皈依三宝，为君王师资祷福。次自道言元始天尊说经中所言，至德难可胜，续云#2；吾今得此秘法，用以度汝等，汝等宜克心勉励，慎守戒科。弟子法帅就坐，演说十戒。<!-- -->一者，无忘八极。<!-- -->忠者钦之极，孝都顺之极，康者清之极，馑者戒之极，宽者广之极，裕者乐之极，容者和之极，忍者智之极。天以斗为极，地以岳为极。天以有极，则能聚众炁。地以有极，则能聚众形。屋以有极，则能聚众木。人之有八极，亦如是也，故能集善。善立则道备，道备则所闻所见自然廓开，所应所修自然顺适。此得灵宝净明飞仙度人之基也。<!-- -->二者，无忘鉴水。<!-- -->镒者喻心，水者喻性。心明则万法皆照，性净则五浊不归。道之在人圆通，非蒙蔽可了，非操动可达。托镒水而悟心性，此得灵宝净明飞仙之体也。<!-- -->三者，无忘日录。<!-- -->日录者，所以修检善恶之处。世患不能自知，患不能闻，不能听言，则无所益。今以日录，录日所为，不可下笔处，皆己非也，改之为贵。则日录者，不教之师也，不说之友也，不诏之君父，不约之法度，不可忘之。此得灵宝净明飞仙之相也。<!-- -->四者，无忘追度安镇。<!-- -->人之所亲，不过父母，所尊不过君王。上知君王、父祖之德，而思必报者，追度安镇是也。追者，谓诵经行符，上为父祖六亲之过去者，以资冥路。度者，谓诵经行符，上为父祖六亲之存者，以资福算。安镇者，谓诵经行符，上祝国王帝主圣寿，安镇四方。召龙行雨，驱妖诚毒，保护民物，禳度星辰，皆其一也。或在家行祖父之志，在官分君主之职，种种利益，有可报称，皆即为之。凡木之叶落，尚自粪其本根，复命之义也。人之报本，不可不勉。此得灵宝净明飞仙度人之宜也。<!-- -->五者，无忘救治。<!-- -->救治之卫，慈悯为先。凡有病者，为其诵经行符，至诚禳却，如己父母。男女凡有 方便，种种惠泽，皆尽其心。只如往官行法，务布阴功。宽平设法，思久而有弊，三省而行。智勇用兵，思进而有败，三省而动。其或修治桥梁，当涂种植，有益於世者，皆力行之。夫人之有慈念，如木之有本根。人而不仁，不逮於禽兽。故昔有猩猩活象，义鹘搏蛇。救难除害，有如此者，可不思之。此得灵宝净明飞仙度人之由也。<!-- -->六者，无忘服炼。<!-- -->服炼之卫，参同天地，效法阴阳，念念正真，存存不缺，则自然超脱，变化无方。今之虫豸，有能舍陆走而至飞翔，脱川游而遂奔逸。在物既尔，人胡不然。此得灵宝净明飞仙度人之方也。<!-- -->七者，无忘刚洁。<!-- -->刚则有守，而不行非淫。洁则戒污，而不慕非食。不淫，则不损身之精神。戒食，则不杀物之性命。见人妻女，如己尊亲。见物性命，如己所生。自然精神全，而冤对少。此得灵宝净明飞仙度人之实也。<!-- -->八者，无忘俭约。<!-- -->凡所衣服食用，当知皆是元始祖炁化生。灰水荡秽，不用修饰。粟麦充饥，不用珍庖。此得灵宝净明飞仙度人之福也。<!-- -->九者，无忘愿约。<!-- -->愿者，从初入道时发心。约者，自初入道后设誓。天地神明司之，无辄中变。洞神有科，不得不慎。此得灵宝净明飞仙度人之念也。<!-- -->十者，无忘师友。<!-- -->师者，所以教。友者，所以劝。教汝者似父，劝汝者似兄，孰谓父兄，而可不钦重，而委弃乎。此得灵宝净明飞仙度人之宗也。<!-- -->次明经中大略，区贯七事：载于释例。一明元始祖炁从何而生，先化玉字，而后发生造化。二明生育混沌，陶冶万物。三明灵宝大法，自然生成图书，总括万象，为三才机纽，含融於黄素之书，要约於净明三十五篇之奥，详悉於飞仙度人之宝法。四明灵宝大法，为三洞之祖教，黄素则蓄其造 化，净明则着其关键，飞仙度人宝法贯而详通，发指枢户者也。<!-- -->五明人生体法，元始造立混沌圣胎法身。六明元始祖炁无形之先。作何比拟？降气成质，是生万宝，今世作何体状？探炼此炁，以为宝饵之登真。七明得此法者，上则白日登升，次则长生度世，或得尸解之道。务在观心无心，乃是真心，观形无形，乃是真形，心形都无，自入无形，则太定神光，湛然见玉清境，乃白日上升法也。<!-- -->弟子再拜复跪，法师重伸戒言。自道言凡诵是经十过，至玉京也。吾既授法於汝，今再为汝等奉依明科，荐拔先亡，至上报大道之恩。<!-- -->弟子再拜，起身序立。法师依法宣读历关诸天、元始符命等文。次存思，烧草人符券。事见拔亡传度章。烧讫。次法师复位，弟子再拜谢跪。法师重伸戒言。自上学之士，至飞升上清。见传度章。<!-- -->次法师同弟子起谢醮会高真，依仪送神法事。<!-- -->师曰：於此出科品二章，以明入道之仪。<!-- -->职品章第九<!-- -->师曰：凡受飞仙度人宝法者，风名玄谱，已注仙籍，依科补职，序其高下，随功计迁，以证将来入道之果。故於此立职品。<!-- -->师曰：凡授飞仙度人宝法，阴注阳报，入职有三等：一曰入天枢局。一曰太玄都省局。又有洞神堂。今依三等，浑其高下，为弟子考课，随其庆源福基深浅叙次：<!-- -->一初地学法，与入天枢职制。<!-- -->一中地学法，与入太玄都省职制。<!-- -->一上地学法，与洞神堂三景诸天职制。以上三等，随受法深浅入局。<!-- -->师曰：凡三等职制之外有阶。阶者，由仙佐至真公之仙阶，凡八等。功力显着者，入褒荣秘格，凡三等，四字以至二字。<!-- -->师曰：职有文、武二等。在天枢院，曰文武职。在太玄，曰文林、武林。在洞神，曰文郎、武郎。凡有不识字，未通儒典，义意未知，唯慕道者，入武林。<!-- -->师曰：天枢为常选，太玄为重选，洞神三景诸天为密选，凡以此分三等。重选压常选，其预密而阶仙佐者，压重选、常选。内洞神乃三洞之要地，一曰洞神，一曰洞玄，一曰洞真，皆有堂，而洞玄、洞真，自非位在天帝，无因入此堂也。而洞神者，赤明开图之时，天仙之所贵，官卑而地要。三景之职，而非洞神之职者，在洞神之下。已上并出天枢、太玄二都录须知，及洞神都总职制律令。<!-- -->存思章第十<!-- -->道言：行道之日，皆当香汤沐浴，入净室，东向叩齿三十二通，上闻三十二天，心拜三十二过。闭目静思，身坐青、黄、白三色云气之中，内外蓊冥，有青龙、白虎、朱雀、玄武、狮子、白鹤，罗列左右。日月照明，洞映室内。项生圆象，光映十方，如此分明。咒睨曰：贪罗郁罗，符无苏陀，太冲太极，阴阳包和。出有入无，入生出死，鬼神莫测，变化自然。元始混气，玄中之玄，上干有终，下洞大渊。诵之一徧，沈痾自痊。炼魂浴魄，真阳自全。斋戒礼诵，万过飞仙，无上秘咒，受命绵绵。重宣心咒，贪罗洞明。玉清上极，梵气氤氲。分灵布气，降注付身，形神俱妙，与道合真。臣身得道，七祖飞升，一如金格，统摄万灵。急急如元始玄都律令。<!-- -->无上玄元太上道君，召出臣身中三五功曹、左右使者、侍香金童、传言玉女、五帝直符、直日香官，各三十二人，关启所言：今日吉庆，长斋清堂。修行至经，无量度人，转经受生。愿所启上彻。径御无上三十二天，元始上帝至<!-- -->尊几前。引气三十二过，东向。<!-- -->师曰：此诸灵宝真人诵经存思之法。凡行，只念度人本章，以崇修功德者，永作定制。<!-- -->太上灵宝净明飞仙度人经法卷一竟<!-- -->#1案此句后应有咒语，原  文缺。<!-- -->#2续云：二字原缺，据前后文例补。<!-- -->太上灵宝净明飞仙度人经法卷二<!-- -->高明大使神功妙济真君许旌阳释<!-- -->叙经<!-- -->言其道经有常也，使后之达者，因经观释明例。释例二卷，以象地，合三十二章，以成三十二天。叙经四卷，以象四时。<!-- -->开化章第一<!-- -->元始洞玄，灵宝本章，上品妙首，十回度人。百魔隐韵，离合自然，混沌赤文，无无上真。元始祖炁，化生诸天，开明三景，是为天根，上无复祖，唯道为身。<!-- -->仙师曰：此是元始说本章中篇，是祖炁之先，已有此炁，变结成文，遂有赤书及二篇灵书之符，净明宝图，为化生之根本。今书元始灵书中篇，佩服行持，救人治病。於未诵洞章存神以前，先默念上文毕，续云：某今日欣庆会入事，书此玉字，伏愿天恩开度。心拜讫，存思如法。法事具载本章。<!-- -->化生章第二<!-- -->五文开廓，普植神灵。无文不光，无文不明，无文不立，无文不成，无文不度，无文不生。是为大梵。<!-- -->师曰：此是说经叙，迷中篇及二品灵书之炁，化为赤书，赤书之炁，化为文物。今书五老赤书，五芽玉字。凡书符，未召神存思之前，先念上文，续云：今日庆会入事，伏愿天恩开度。<!-- -->建立章第三<!-- -->天中之天，郁罗萧台，玉山上京，上极无上，大罗玉清，渺渺劫仞，若亡若存，三华离便，大有妙庭，金阙玉房，森罗净霐。<!-- -->师曰：此是说，玉字之炁，化生诸天。而玉清之境在中，为天中之天。郁罗萧台者，玉清天宝，又重而灵宝、神宝，三丈人之炁，在空悬之中，不见可闻，若亡若存。三华者，炁分为三。金阙玉房，森罗净震，炁变而有形也。今人分大梵祖炁，以有其身，当与天地合。故上文为存思三炁之法。<!-- -->师曰：行飞仙度人之道者，当以本命太岁，其夜亥时，漏水下七刻，入室朝真。再拜静坐，存思己身丹田下有池，皆金玉砌岸，上有金阙玉房，楼台三层。太上老君在下层，太上道君在中层，元始天尊在上层。其台直向顶门，而三君所坐，正当丹田、绛官、泥九三处，有三色云炁毫光自泥丸出。叩齿九通，咒曰：天中之天至森罗净霐止。掐都监诀，书三华符各一道。<!-- -->第一符<!-- -->第二符<!-- -->第三符：<!-- -->右吞一道符，存入丹田，有红气上透泥丸。吞第二道符，存入丹田，有红气上透绛宫。吞第三道符，存入丹田，有红气与前二气升降交合。凡九次，成青、黄、白三气，冲顶门，作祥云，如车盖。乃微祝曰：金房之内有三君，变化大梵生宝璘。正气真精入玄玄，结成琼台体自然。巍巍凌空高三层，流霞丹霄翼琼田。上通棱层九重天，下有万丈幽谷泉。合会洞门造灵根，三华宝耀生明鲜。咒毕，咽气九口止。<!-- -->度世章第四<!-- -->大行梵炁，周回十方，中有度人不死之神，中有南极长生之君，中有度世司马大神，中有好生韩君丈人，中有南上司命司录、延寿益筹度厄尊神。回骸起死，无量度人。今日校录，诸天临轩。<!-- -->师曰：此言元始化生之初，发挥大梵，弥罗十方，分炁流光，以有众圣，救度无量。今为发符咒，凡救治申发章奏，追度安镇，悉道飞天神王随方而往。<!-- -->凡用浄明，须存思呢内众真及六师临轩，方遣将念咒。自大行梵炁，至诸天临轩。咒时，面东，恰卯文，吸五方五色炁五口。发挥时放诀，嘘炁一口，出五色。<!-- -->东方无极飞天神王长生大圣无量度人。<!-- -->南方无极飞天神王长生大圣无量度人。<!-- -->西方无极飞天神王长生大圣无量度人。<!-- -->北方无极飞天神王长生大圣无量度人。<!-- -->东北方无极飞天神王长生大圣无量度人。<!-- -->东南方无极飞天神王长生大圣无量度人。<!-- -->西南方无极飞天神王长生大圣无量度人。<!-- -->西北方无极飞天神王长生大圣无量度人。<!-- -->上方无极飞天神王长生大圣无量度人。<!-- -->下方无极飞天神王长生大圣无量度人。<!-- -->十方至真飞天神王长生度世无量大神，并乘飞云丹舆绿辈，羽盖琼轮，骖驾朱凤，五色玄龙。建九色之节，十绝灵旛。前啸九凤齐唱，后吹八鸾同呜。狮子、白鹤，啸歌邕邕，五老启途，群仙翼辕，亿乘万骑，浮空而来。<!-- -->师曰：此言遣神王行事存思也。初，天尊遣神王下度亿劫万品之时，其仪卫如此。今法师治事，用关牒如常仪，分明书事，因随方所遣之。如上方，则关告上天。下方，则关告九地。不历四方者用之。凡所遣关引上，以朱书神王真篆於其差役处，以冷明法主印印之，仍书浄明怛他苏伽功曹符。<!-- -->凡行用，亦须照此，作两行书之。<!-- -->保生章第五<!-- -->倾光回驾，监真度生。诸天丞相、南昌上宫、韩司主录、监生大神，执箓把籍，齐到帝前。随所应度，严校诸天。<!-- -->师曰：此言灵宝大法天真大神圣众，会集於上帝之前，救度生死。今裂以为求嗣续之法。<!-- -->吞符<!-- -->书日字时，口念郁仪，取太阳炁，从左目出。书月字时，口念结璘，取太阴炁，从右目出。二炁交合，如后法。<!-- -->佩符<!-- -->书明字。左日七缚，右月七杀。存日月红黄光，交合入符中。取东方炁一口，西方炁二口发出，念咒掐诀。如要男，以手自寅左转，至巳出。要女，以手自申右转，至巳上出。夫妇相望，夫面西，妇面东，以清水日吞一道，百日内有子。吞符，烧入水中服之。佩符，亦用前咒咒之。书符，白素朱书，男左女右带之。<!-- -->普告章第六<!-- -->普告三界，无极神乡、泉曲之府、北都 罗酆、三官九署、十二河源。上解祖考，亿劫种亲。疾除罪簿，落灭恶根。不得拘留，逼合鬼群。<!-- -->师曰：此言灵宝天尊道君说经，可以超度生死。今为真文灵符，为弟子亿劫种亲超出幽户，作普告三界券。<!-- -->普告三界符文<!-- -->太岁年月日下。<!-- -->上清灵宝大法师者衔。书时，用真文，并中中旨#1下节。<!-- -->普告三界符<!-- -->右用桐木板，长九寸，阔三寸二分，朱书黄地，贴简上，太玄都省印印之。<!-- -->符命章第七<!-- -->元始符命，时刻升迁。北都寒池，部卫形魂。制魔保举，度品南宫。死魂受炼，仙化成人。生身受度，劫劫长存。随劫轮转，与天齐年。永度三途，五苦八难。超凌三界，逍遥上清。<!-- -->师曰：此言灵宝天尊说经，此可以超生度死。今为弟子无量亿劫种亲削灭恶籍，证入仙宗，作元始符命文。<!-- -->元始符命真文<!-- -->太岁年月日告下。<!-- -->位职。<!-- -->元始符命符<!-- -->书符同真文，并掐中指中。<!-- -->右用相木或桐木板，长九寸，阔三寸二分，朱书青纸。符命真文，贴於简上。符下用太玄都省印印之。<!-- -->立券章第八<!-- -->上清之天，天帝玉真无色之境梵行。<!-- -->东方八天<!-- -->太皇黄曾天帝郁监玉明。<!-- -->太明玉完天帝须阿那田。<!-- -->清明何童天帝元育齐京。<!-- -->玄胎平育天帝刘度内鲜。<!-- -->元明文举天帝丑法轮。<!-- -->上明七曜摩夷天帝恬侩延。<!-- -->虚无越衡天帝正定光。<!-- -->太极蒙翳天帝曲育九昌。<!-- -->南方八天<!-- -->赤明和阳天帝理禁上真。<!-- -->玄明恭华天帝空谣丑音。<!-- -->耀明宗飘天帝重光明。<!-- -->竺落皇笳天帝摩夷妙辩。<!-- -->虚明堂曜天帝阿京沈。<!-- -->观明端靖天帝郁密罗千。<!-- -->玄明恭庆天帝龙罗菩提。<!-- -->太焕极瑶天帝宛黎无延。<!-- -->西方八天<!-- -->元 载孔升天帝开真定光。<!-- -->太安皇崖天帝婆娄阿贪。<!-- -->显定极风天帝招真童。<!-- -->始皇孝芒天帝萨罗娄王。<!-- -->太皇翁重浮容天帝闵巴狂。<!-- -->无思江由天帝明梵光。<!-- -->上揲阮乐天帝勃勃监。<!-- -->无极昙誓天帝飘弩穹隆。<!-- -->北方八天<!-- -->皓庭霄度天帝慧觉昏。<!-- -->渊通元洞天帝梵行观生。<!-- -->太文翰宠妙成天帝那育丑瑛。<!-- -->太素秀乐禁上天帝龙罗觉长。<!-- -->太虚无上常容天帝总监鬼神。<!-- -->太释玉隆腾胜天帝眇眇行元。<!-- -->龙变梵度天帝运化玄玄。<!-- -->太极平育贾奕天帝大择法门。<!-- -->三十二天，三十二帝。诸天隐讳，诸天隐名，天中空洞，自然灵章。诸天隐韵，天中之音，天中之尊，天中之神，天中大魔，天中之灵，九和十合，变化上清。无量之奥，深不可详，敷落神真，普度天人。<!-- -->师曰：此是三十二天上帝魔王内讳，有能知其灵音者，魔王保举升仙。故今为弟子自身，及先代亿劫种亲，给付升天券。必自东方八天讫，默念至欣庆受度封券毕，再拜，以道君玉印印之。<!-- -->制券章第九<!-- -->凡补弟子，及为弟子追荐祖先，并给券文。男为左券，女为右券，佩带。以黄绢朱书之，各高九寸，长三尺二寸。每月用两本，书升天符，合同於上。男留左，女留右。其一本烧，随家藏天枢门下照应，其一本与之佩带。追度，则一本烧付亡人，一本送天枢为合契。书券之法，於天门上坐，面对巽方，掐上清诀，存身为道君。默祝事因毕，今魔王歌章，依式写中篇真文。<!-- -->魔王歌章曰：<!-- -->梵行冠太罗，淳风抗玄纪。无形有常存，观世翻然理。屡践不终劫，探幽度生死。三乘通便路，清虚无尘滓。长夜对一魂，地狱五苦解。剑树不摇条，刀山不伤体。门有浩劫翁，地无夭年子。今日庆斯会，诸天并欢喜。不胜情欣悦，高唱稽首礼。念歌章毕，吸炁三十二口，存太黄皇曾天帝，自东北方揖四方天帝皆至，部领玉童玉女、直符吏众，手执丹笔，候看书券，同为保明弟子九祖六亲，拔出地户，以成大仙。如式染丹书券。<!-- -->券式<!-- -->书券内五符及烧券，并戴日履斗，如浄明法口传心授。东掐寅，南巳，西申，北亥。券文书毕，以道君玉印印之，念浄明灵书二篇封券。<!-- -->太上灵宝浄明院<!-- -->用二券合书此符，男留左，女留右。追度亦同此式。<!-- -->准<!-- -->浄明秘典，升入仙宫。忠孝之子，福及其亲。九世蒙秩，受命仙升。灵章下处，诸天送迎。今补弟子某，充某职，<!-- -->须至给券照会。如追度，即云：追度弟子元灵，付天枢院受职者。<!-- -->天禽地兽族玉文<!-- -->即元始灵书中篇。灵书中篇，即升天券。<!-- -->东方八天<!-- -->译文<!-- -->亶娄阿荟，无和观音。须延明首，法榄菩昙。稼那阿弈，忽阿流吟。华都曲丽，鲜菩育瑧。答落大梵，散烟庆云。飞洒玉都，明魔上门。无行上首，回跖流玄。阿陀龙罗，四象吁员。十六句，计六十四字。<!-- -->南方八天<!-- -->译文<!-- -->南阎洞浮，玉牟诜诜。梵形落空，九灵推前。泽洛菩昙，绿罗大千。眇莽九丑，韶遥缘邅。云上九都，飞生自骞。那育郁馥，摩罗法轮。霐持无镜，揽姿运容。馥朗廓奕，神缨自宫。计一十六句，该六十四字<!-- -->四方八天<!-- -->译文<!-- -->刀利禅猷，婆泥咎通。宛薮涤色，太眇之堂。流罗梵萌，景蔚萧嵎。易邈无寂，宛首少都。阿缢育竺，华莫延由。九开自辩，阿那品首。无量抹盖，浮罗合神。星诞长桑，栢空度仙。计一十六句，共六十四字。<!-- -->北方八天<!-- -->译文<!-- -->玃无自育，九日导乾。坤母东覆，形摄上玄。陀罗育邈，眇炁合云。飞天  大丑，总监上天。沙陀劫量，龙汉瑛鲜。碧落浮黎，空歌保珍。恶奕无品，洞妙自真。元梵恢漠，幽寂度人。计一十六句，该六十四字。<!-- -->右给付弟子某甲收执。佩带以后，五苦咸解，三途并原，长灭恶根，南宫上生，劫劫受度，与天齐年。急急如律令。<!-- -->太岁某年某月某日某朔，告下<!-- -->具职：<!-- -->度师九州都仙太史高明大使至道玄应<!-- -->神功妙济真君。<!-- -->监度师三天扶教辅元大、法天师正一冲<!-- -->玄神化显佑真君。<!-- -->籍师玄都御史真君。<!-- -->经师至孝恭顺仙王。<!-- -->祖师太阴元君孝道仙王灵宝浄明黄素天尊。<!-- -->祖师太阳上帝孝教道明王灵宝摩明天尊。<!-- -->太皇黄曾天尊。<!-- -->历关章第十<!-- -->历关诸天，请灭某人三恶，斩绝地根，飞度五户，名列太玄。魔王监举，无拘天门。东斗主算，西斗记名，北斗落死，南斗上生一中斗大魁，总监众灵。青帝护魂，白帝侍魄，赤帝养炁，黑帝通血，黄帝中主，万神无越。青天魔王，巴元丑伯。赤天魔王，负天担石。白天魔王，反山六目。黑天魔王，监丑朗馥。黄天魔王，横天檐力。五帝大魔，万神之宗。飞行鼓从，总领鬼兵，麾幢鼓节，游观太空。自号赫奕，诸天齐功，上天度人，严摄北邓。神公受命，普扫不祥，八威吐毒，猛马四张，天丁前驱，大帅仗旛，掷火万里，流铃八冲，敢有干试，拒遏上真，金钹前戮，巨天后刑，屠割鬼爽，风火无停，千千截首，万万剪形，魔无干犯，鬼无妖精，三官北酆，明检鬼营，不得容隐，金马驿呈。<!-- -->师曰：此元始天尊所说之经，一能为延年益算，一能为去病除祸，一能超度先祖。凡为弟子行事，皆书其文，历关诸天。凡行关告，若为弟子延年益算，自历关诸天，至总监众灵，再自神公受命，至金马驿传。若  为弟子除病去祸，自历关诸夫，至无拘天门，再自青帝护魂，至万神无越，又自神公受命，至金马驿呈。若为弟子追度先祖，自历关诸天，至无拘天门，再自青天魔王，至金马驿呈。书关毕，用泰玄都省印印之。如延年治病，非章醮不可轻用。<!-- -->历关诸天真文<!-- -->关式<!-- -->太上灵宝浄明院：<!-- -->今谨据弟子某甲伏为入意，延年治病云。追度先祖云。须至关告者，<!-- -->准。<!-- -->浄明秘典，升入仙官。忠孝之子，福及其亲。九世蒙秩，受命仙升。关告到处，诸天奉行。今补弟子某充某职，须至关告者。<!-- -->右历关诸天，朱书四字。请灭弟子追度即关九祖先亲等三恶，斩绝地根，至金马驿呈。<!-- -->太岁某年某月某日关<!-- -->具职。<!-- -->师曰：关文用青纸，朱书年月日，用浄明法主印印之。如为人延年治病，又须给五斗五帝符。<!-- -->师曰：北斗七元君，大圣善通灵。为吾脱死籍，黑编无姓名。令吾得长寿，特饮沆瀣精。飞仙得逍遥，无量大度人。<!-- -->师曰：东斗生炁府，天中至尊神。为吾注遐算，遂与天地并。令吾得长寿，特赐日华精。飞仙得逍遥，无量大度人。<!-- -->师曰：南斗朱明宫，丹霞至阳神。为吾上生箓，瑶记何文明。令吾得长寿，特受丹池精。飞仙得逍遥，无量大度人。<!-- -->师曰：西斗太素景，素天至光明。为吾纪仙谱，不遭邪魅侵。肃杀无所及，特与月华精。飞仙得逍遥，无量大度人。<!-- -->师曰：中央黄庭宫，大魁至责精。为吾监众灵，卫护不死身。令吾得长寿，特与阴阳精。飞仙得逍遥，无量大度人。<!-- -->青帝符卯文<!-- -->赤帝符午文<!-- -->白帝符酉文<!-- -->黑帝符子文<!-- -->黄帝符中文<!-- -->已上五符书时，先存五帝在五方，念咒：青帝护魂，白帝侍魄，赤帝养炁，黑帝通血，黄帝中主，万神  无越。次依方掐诀书，亦可自佩服。然历关诸天，则并前说延年为之，复有行持兼神策法。<!-- -->青帝符<!-- -->东向叩齿九通，思青气从口入，注肝中，生九重青华宝光，彻映顶中，书符置前，咒日：<!-- -->无上青精，九炁大灵，神光遐散，流映东青，华景郁勃，观我身形。宫府安镇，宝魄自生，洞达八朗，飞升玉庭。<!-- -->毕，引气九咽止。服一佩一。若置杖，则一纳其中。<!-- -->赤帝符<!-- -->南向叩齿三通，思赤气从口入，注心中，生三重丹华宝光，彻映胸前，书符置前。咒日：<!-- -->丹华流映，宝芝生光，神精彻幽，散灵八方，直符摄炁，啸命朱童，三精敷焕，注我绛宫，赤神安镇，五香溢充。洞映形外，表里发光，身生水火，独步飞行。<!-- -->毕，引炁三咽止。一服一佩。若置杖，则一纳其中。<!-- -->黄帝符<!-- -->向王叩齿十二通，思黄气从口入，注脾中，生十二重黄华宝光，洞映一身，书符置前。咒曰：<!-- -->总元高灵，回神四乡，黄上散华，五帝交芳，流精散漫，十二重光，混合我形，万神相迎，安脾养炁，中房保龄，度脱亿劫，永镇无穷。<!-- -->毕，引炁十二口止。一服一佩。若置杖，则一纳其中。<!-- -->白帝符<!-- -->向西叩齿七通，思白气从口入，注肺中，生七重素华宝光，彻映丹田，书符置前。咒日：<!-- -->金灵七炁，素华流芬，金精童子，首建元巾，带符摄炁，万神会门。宝光奕奕，照我命根。安镇脾华，万劫长存。<!-- -->毕，引黑七炁止。服一佩一，若置杖，则一纳其中。<!-- -->黑帝符<!-- -->向北叩齿五通，思黑熙从口入，注肾中，生五重玄华宝光符置前，咒曰：<!-- -->北上太玄，五黑徘徊，宝华五重，流光焕辉，灵景郁秀，洞映太微，仰注我身，肾府鲜开，安镇灵宅，万神总归，身生羽服，举形自飞。<!-- -->毕 ，引黑七炁止。服一佩一，若置杖，则一纳其中。<!-- -->置神策杖法<!-- -->取向阳之竹，长七尺七寸，有七节者，作神策杖，使上下通直，甘竹为佳。书黑帝符，安下第二节中。次白帝符，安第三节中。次黄帝符，安第四节中。次赤帝符，安第五节中。次青帝符，安第六节中。空上一节通天，下一节立地。蜡封上节，节中实以元始之章即灵书中篇也。又封下节，节中实以五帝之章即五老赤书也。皆黄素绛文。作室，长短大小足容杖。外息坐起，当以自随行住。可脱衣盖竹，隐以出入。或不以随身，当别安洁处，无失之也。受持既久，以杖指天，天神设礼；指地，地只侍迎；指束北方，万鬼束形。凡乘杖行住，及欲施为，当叩齿三十六通，思五帝直符吏各一身随方色衣服，有五色之光，流映杖上。五帝，玉女各一人，共卫杖左右。微咒日：<!-- -->太阳之山，始元上精，开天张地，甘竹通灵，直符守吏，部卫神兵，五色流焕，朱火金铃，辅翼上真，出幽入明。召天天恭！摄地地迎，指鬼鬼灭，妖魔束形。灵符神杖，威利百方，与我俱成，与我俱生，万劫之后，以代我形，置我五解，神升上清。承符告命，靡不敢听。急急如律令。<!-- -->毕，引五方炁二十五口，咽止。<!-- -->右本命、八节日，当烧香，左右朝拜。行此九年，精谨无失，神真形见于杖，则载人空行。若欲尸解，以杖代形，倏忽之间，已成真矣。<!-- -->太上灵宝浄明飞仙度人经法卷二竟<!-- -->#1中中旨：疑当作『掐中指』。<!-- -->太上为宝净明飞仙度人经法卷三<!-- -->高明大使神功妙济真君许旌阳释<!-- -->运化章第－<!-- -->普告无穷，万神咸听。三界五帝，列言上清。<!-- -->师曰：此元始说经之次，度弟子至历关诸天。其普告无穷，万神咸听，三界五帝，列言上清。今为行遣咒，凡有行遣事毕，法师微咒曰：普告无穷，至列言上清。存天地四方鬼神，听命奉行之。<!-- -->隐化章第二<!-- -->元洞玉历，龙汉延康。眇眇亿劫，混沌之中。上无复色，下无复渊。风泽洞虚，金刚乘天。天上天下，无幽无冥。无形无影。无极无穷。淇津大梵，辽廓无光。<!-- -->师曰：此是天尊说元洞玉历之始，天地未立，祖炁未分，混沌之中，本无幽冥，无影．穷极，唯大梵之炁，辽廓眇眇，未有昭示，无光。至龙汉元年，方始出书。今本天尊之言，以为隐身咒。凡隐化之道，摄有形以归无形，合有数以入於无数，无始而反终，还淳而复朴，灭念超寂，故天神人鬼，莫能见其微也。其法，存五脏之炁，随罡步而生，随罡步而灭。念元洞玉历，至辽廓无光。存身归大梵之炁，炁如云烟覆身，身与炁合，自然隐也。但君子之固穷自若，小人得知轻命，以为变怪。今略具而不传，慎之也。<!-- -->罡图<!-- -->灵图章第三<!-- -->赤明开图，运度自然，元始安镇，敷落五篇，赤书玉字，八威龙文，保制劫运，使天长存。梵炁弥罗，万梵开张。<!-- -->师曰：此是元始天尊叔祖炁化生．玉字，出书度人之次。谨按恭华天梵形落空四字，出於玉京山，主天元开运变化之灵。以此砍之，则灵书中篇在开图之初，谓之中者，黑之和融而成书。一生二，二生三，则灵书上下二品，因之以生。贯三为一，则黄素八十一字次之。灵书二篇应於阴，阴中有阳，日官孝道明王主之。八十一字应於阳，阳中有阴，月宫孝道仙王主之。阴阳之后五行生，五行生而分五位，於是有赤书五老之文。五行分矣，上下显之，故有三皇内文。内文之合，而为三华，分而有九章，生神之经是也，於是则大有金书。昔元明文举天答落大梵四字，书三便之门，开大有之关，通龙汉之真是也。九章具，而三才之理分，则三而成质有，二而成地，三而成人，其理着矣。故日：三华离便，大有妙庭。此又见其文之所以济生死，保劫运者。如是度人之经，大体本赤书中篇，即以一而生五，生成之终始，原其相参以为用，则不可为易通也。求其文，元始中篇着於末者，取生物首下之义，故赤书先之。今随经意，明以为法。<!-- -->赤文章第四<!-- -->师日：按赤书玉诀，真文呢说古文，后来学者难施用。故高上注笔，以解曲滞玉诀真要，开演古文，微解玄妙，诸天所传，披诵玉音，十方遥唱，上天设礼，神魔降伏。而今后世书道法，以旧文通之，多有谬异。世俗尚同，溺於先见，故文字以先得者为贵。世俗文以常有者为贱，而偶得者为宝。世俗复以难得者为奇，而易得者为庸谬。所以世师有得妙者，多不以及人。而盲师错说，各立方论，遂误后人。今审谛，先以仙房参同，务为简要，直指宗说无疑，乃笔尔。<!-- -->束方玉篆<!-- -->一百二十字，正文在后。<!-- -->译文<!-- -->东方九炁，始皇青天，碧霞郁垒，中有老人，总校图箓，摄炁举仙。岁星辅肝，角亢镇真，氏房心尾，四景回旋，箕主七辰，正斗明输，承炁捕非，扫除灾群。东山神咒，摄召九天，赤书符命，制会酆山，束魔送鬼，所诛无镯，悉诣木宫，敢有稽延。下制东河，淇海水神，大劫洪灾，蛟龙负身，水府开道，通径百千。上帝赤文，风火无间。<!-- -->南方玉篆<!-- -->凡一百五十二字，正文列在后。<!-- -->译文<!-- -->南方丹天，赤书玉堂，中有大神，号曰赤皇，上炎流烟，三炁勃光，神仙受命，应运太阳。荧幂o心，井鬼守房，柳星张翼，统御四乡，翰总七宿、回转天常，召运促会，正道驿行。赤文命灵，北摄酆山。束送魔宗，斩灭邪根，符教所讨，明列罪原。南  山神咒，威伏八方，群妖灭爽，万试摧亡。南河水帝，太伯龙王，神咒流行，普扫不祥，洪水非灾，正蛟召龙，开除水径，千道万通。敢有干试，摄送火宫。赤书所告，莫有不从。<!-- -->中央玉篆<!-- -->凡一百四十四字，正文列在后。<!-- -->译文<!-- -->中央总灵，黄上天元，始生五老，中皇高尊，摄炁监真，总领群仙，典箓玄图，宿简玉文，催运上炁，普告万神。镇星辅肝，迥度北元，□□主非，截邪斩根，□□□□，扫秽除氛，□正玄斗，明度天关。九天符命，金马驿传，勑摄北帝，遏塞鬼门，剪除不祥，莫有当前。中山神咒，召龙上云，制会黄河，九水河源，不得怠纵，善恶悉分。千妖万奸，上对帝君，莫有干试，太阳激焚。赤书玉字，宣告普闻。<!-- -->西方玉篆<!-- -->凡一百三十六字，正文在后。<!-- -->译文<!-- -->西方素天，白帝七门，金灵皓映，太华流氛，白石峨峨，七气氤氲，上有始生，皇老大神，总领肺气，主校九天，检定图录，制召上仙。太白检肺，奎娄守魂，胃昂毕觜，主制七关，参总斗魁，受符北元。赤书玉字，九天正文，摄召万炁，普归帝君。西山神咒，八威七传，符水上龙，召山送云，在所校录，同到帝门，辅卫上真，斩灭邪源，若有不祥，截以金关。赤书符命，风火驿传。<!-- -->北方玉篆<!-- -->凡一百二十字，正文在后。<!-- -->译文<!-- -->北方玄天，五炁徘徊，中有黑帝，双皇太微，总领符命，仙炼八威，青裙羽猓龙文凤衣，上帝所举，制到玉阶。北辰辅肾，斗牛卫扉，女虚危室，豁落四开，壁总七星，执凶紏非，却灾扫秽，明道动晖。北山神咒，激阳起雷，流铃焕落，攫天振威，北酆所部，万妖灭摧。九河倾讫，乌母群飞，蛟龙通道，水陌洞开。赤文玉书，驿龙风驰。<!-- -->玉诀章第五<!-- -->师曰：凡行 赤书安镇者，须先关告。而正尔便为之，无所益也。须奏章疏通，呈者为佳。今具法式行用，以为一章。而五帝策文，随经在前，八威龙文，随经在后。此直迷五篇真文事节而已。诸以启愿、求道、投刺等，悉先东向，叩齿三通，如运化章行持记。次咒曰：<!-- -->无上三天玄元始三炁太上老君，召出臣身中三五功曹、左右官使者、左右捧香、驿龙骑吏、侍香金童、传言玉女、五帝直符，各三十六人出，关启此间土地、四面真官：臣今正尔烧香关启，入意旨，愿得十方正真之炁，入臣身中。所启上闻，径御无上至真大圣尊神玉帝凡前。<!-- -->师曰：如不用此，即邪魔所干，不得上达。<!-- -->五方赤书真文第六#1<!-- -->全用五书格<!-- -->师曰：凡投简，如告水帝削除罪籍，即朱书木简上，以青纸晨青丝，缠之金龙水简，以投三河之渊。如告岳，仍用金纽，埋本命之岳。告九地土皇，则亦如告岳之式，埋於所住中宫。於简上书云：具位年若干，某月生。<!-- -->於水府则云：愿神愿仙，长生不死，三元同存，九府水帝，十二河源，江海淮泽，溟泠大神，乞削罪名，上闻九天，谨诣水府，投简记名，金纽示信，金龙驿传。<!-- -->五岳则曰：长生度世，飞行上清，五岳真人，至神至灵，乞削罪籍，上名九天，谨诣灵山，投简记名，金纽示信，金龙驿传。<!-- -->九地则曰：长生度世，飞自上清，中皇九地，戊己黄神，土府五帝，乞削罪录，勒名太玄，谨诣中宫，投简记名，金纽示信，金龙驿传。<!-- -->太岁某年某月某日某朔，於某处告闻。用总监鬼神印印之。<!-- -->右简悉皆背书真文，面书咒文。<!-- -->水府咒<!-- -->北向叩齿三通，宣简毕，告下。召龙天水神内用。<!-- -->元始五老，赤书高尊。十方至真，太华灵仙。赤文告命，无幽不闻。上御九天 ，请下玉文。日月五星，北斗七元。中告五岳，四方灵山。下告河海，十二河源。九府水帝，溟泠大神。今日上告，万愿开陈。谨投玉简，乞削罪名。千曾万祖，九族种亲。罪相连染，及传我身。普蒙削除，绝灭种根。记名水府，言上帝前。七祖父母，去离八难。上登九天，衣食自然。我罪释散，万神鬼咸闻。谨以金纽，关盟水官。请如所陈，金马驿传。<!-- -->岳府咒<!-- -->东向叩齿九通。<!-- -->玄上开明，元始监真。上帝五老，赤书丹文。天地本始，总领三元。摄炁合会，催促举仙。高上符命，普告十方。日月星宿，五岳灵山。天上天下，冥灵大神。监生主录，南上三门。开领玉简，勒名丹书。削落罪篇，土府帝君。千曾万祖，九族种亲。皆蒙解脱，五苦八难。去离三恶，魂升九天。先亡开度，万劫长存。今日上告，万神咸闻。谨以金纽，关盟真官。请如所告，金龙驿传。<!-- -->土府咒<!-- -->中庭叩齿十二通。安镇星度切用。<!-- -->天开地张，九炁分灵。三元洞符，十方朗清。五老上帝，开真领生。丹书赤文，元始上清。普告天下，九土皇灵。<!-- -->今日上告，万炁定生。我愿我仙，谨投玉名。土府太皇，勒除罪刑。奏简上宫，列簿华清。早得飞腾，天地同灵。九祖种亲，腐骸更荣。魂升南宫，举化仙庭。今日告命，万神咸听。谨以金纽，表名至情。请如所告，金马驿传。<!-- -->又法<!-- -->凡隐书五方赤书真文，置五方，则五岳仙官至。长斋百日，精思，则天神下降。但佩此文，亦得尸解。朱书五方五色石上，灾殃自灭，凶逆自消。凡五岳不必正岳，只以住居之山分五岳，以命方为命，皆取像以招灵气，岳之神无不住也。凡人一面之上，亦有五岳备焉。<!-- -->折用五书诀<!-- -->师曰：梵熙开廓，出图度世，无文不光，无文不立， 无文不成，无文不度，无文不生。故百魔隐韵，离合自然。因文以治事，因意以立章。凡灵书中篇，上下二品，皆可离合而用，并用总监鬼神印。<!-- -->投灵山之岳法咒<!-- -->每遇本命甲子，遇立春，写东方赤书，自东方起，至举仙住，凡二十四字。书於九天元台。<!-- -->立夏，则写南方赤书，自南方起，至太阳住，凡三十二字。书於九天洞阳之馆。<!-- -->二分、二至，则写中央赤书，自中央起，至万神住，凡四十字。书于太玄玉宝玄台。<!-- -->立秋，则写西方赤书，自西方起，至上仙住，凡四十八字。书于九人素灵宫北轩之上。<!-- -->立冬，则写北方赤书，自北方起，至玉阶住，凡四十字。书于玄元紫微台北轩之内。<!-- -->天书须依方色，书白刺上，记姓名，日月。如投简，则九年五方仙官到，使青腰、赤圭、黄素、大素玉女来。皆先叩齿十二通，咒曰：<!-- -->玄上高灵，元始尊神，大圣徘徊，万圣临轩。三景敷晖，庆云四陈。上投校图，推算九天。今日启愿，投刺灵山。丹书赤字，自然真文。上告五帝，记名玉篇。万神监映，日月明言。愿度愿生，愿神愿仙。天地星宿，互照我身。三官九府，五岳太神。普告无穷，削除罪根。元始大开，莫不纳言。九祖幽魂，受福自然。三途五苦，永离八难。得与三景，同晖紫宸。轮转不灭，身得飞仙。<!-- -->毕，读刺了，投於绝岔，便散香灵山之上。又叩齿三通，向本命咒曰：<!-- -->元始监映，仙名已书，三官九府，罪莫不除。散香五帝，告监太虚。请如所陈，万劫长居。<!-- -->安镇星度天灾法咒<!-- -->安镇五方赤书，主召某方星官，正天文分度，若天灾安镇，则随方而息。<!-- -->东方自岁星起，写至灾群住，凡三十二字。以青纸朱书，露中庭九日九夜，依法以火烧，散灰於青烟之中。并刻书於青石上，埋之。<!-- -->南方目荧闷穑瑢惧撩灵住，凡三十六字。以青纸朱书，露中庭三日三夜，依前法烧。并刻书於赤石上，埋之。<!-- -->中央自镇星起，写至驿传住，凡四十字。以青纸朱书，露中庭十二日十二夜，依前法烧。并刻书於黄石上，埋之。<!-- -->西方自太白起，写至北元住，凡二十四字。以青纸朱书，露中庭七日七夜，依前法烧。并刻书於白石上，埋之。<!-- -->北方自北辰起，写至动晖住，凡三十二字。以青纸朱书，露中庭五日五夜，依前法烧。并刻於黑石上，埋之。<!-- -->皆向方面散发，叩齿十二通。咒曰：<!-- -->元始上天，三官高明，回景臜曜，四方朗清。运度所冲，激扬流星。三界错越，三统失宁。五斗总是，七宿明灵。真君大魁，厥讳玉精。夫人皇妃，字曰育婴。总御玄关，回转诸天。今有客灾，玄告不祥。谨以真文，赤书上呈。散发谢愆，披露丹诚。惟垂玄监，回复天经。炁不横越，灾不横生。坟烧灵文，散烟玉庭。上景照监，普告万灵。炁消三关，灾灭九冥。阴阳调和，国土太平。谨以金龙，风驰驿呈。<!-- -->毕，露真文於中庭，以金龙镇之，随日而化。又依方色数，用灯照及缯为信。<!-- -->摄召法咒<!-- -->凡受上法，宜先摄伏魔鬼。魔精既伏，神明自改。<!-- -->东方即自东山写至稽延住，三十二字，朱书青木刺。书东华玄灵之馆。<!-- -->南方即自北摄写至摧亡住，三十六字，黄书赤木刺。书西南阳正玉阙。<!-- -->中央即自勑摄写至当前住，十六字，白书黄木刺。书玄都玉台。<!-- -->西方即自赤书写至帝君住，十六字，黑书白木刺。书九天金垄二图之馆。<!-- -->北方即自北山写至灭摧住，二十四字，青书黑木刺。书北方洞阴朔。<!-- -->凡念咒，北向五次，东九次，南三次，中十二次，西七次。俱叩齿三十  六通，闭炁九口，仰面念咒曰：<!-- -->三元开明，回转天常，运推数终，百六上乘。大劫交会，万妖争行。北酆不拘，放逸鬼宗。群魔纵肆，妖闭天光。上帝有命，普告十方。演明天度，法教开张。正道治民，扫除不祥。有何小沃，群聚为伤。赤书玉文，检摄鬼乡。北酆三官，明速传行。千魔束爽，万鬼送形。流铃交焕，激炁太阳。金虎四邀，天丁捕亡。大小齐到，不得匿藏。元始所告，列奏上官。<!-- -->召龙天水神止水度等法咒<!-- -->天地大劫之灾，洪水四出，此符可以禳止，或使蛟龙，为通路，开水径，以度身形。<!-- -->东方，自下制东河，写至无问止，凡三十二字，黄书青纸，投水中。<!-- -->南方，自南河，写至不从止，凡十四八字。<!-- -->中央，自中山，写至普闻止，凡四十八字。<!-- -->西方，自西山，写至驿传止，凡四十八字。<!-- -->北方，自九河，写至风驰止，凡二十四字。<!-- -->皆如东方，叩齿五通，闭炁三十五息，存身心中生火，火出头顶，烧四方山林草木，及己身都尽，形体都成灰尘，一时飞翔入青烟之上，无所遗。复思大水浩浩荡荡，除天下己身化成蛟龙，随水而流。因又扣齿二十五通，咒曰：<!-- -->上始回灵，开明九天。元推地转，三炁流传。五行相促，运度机关。阴阳否激，结成灾冲。大劫倾记，荡秽除氛。九河受对，洪流激川。水母徘徊，乌马合群。日月冥会，三景停关。上选种臣，推校玉文。弃恶贵善，清水浊分。我参帝简，名列九天。大灾四会，赤书所蠲。是日告命，万神咸闻。日月五星，照明我魂。五岳灵光，山浮度我身。九河水府，溟泠大神。开除水径，通利河津。蛟龙应符，摄山送云。负我度我，惊回奎张。丹书玉字，元始真文。金龙驿呈，时刻无闻。者须奏御，上对帝尊。<!-- -->毕，引炁 二十五咽。须臾，自当有水神通关道。在山，则山浮在水，则水自开。可谓临急而济也。<!-- -->太上灵宝净明飞仙度人经法卷三竟<!-- -->#1此档题原缺，据前目录补。<!-- -->太上灵宝净明飞仙度人经法卷四<!-- -->高明大使神功妙济真君许旌阳释<!-- -->龙策章第一<!-- -->师曰：受学道士佩此灵文，施於神咒，以策文指天，则天神下降，指地则地只朝礼，三界束带，指神神敬，指鬼鬼灭，指水水神通道。大劫交运，洪灾四会，以策召龙，龙为护身。长修善事，精诚通达，则神灵交会，所在施召，举向立到，千变万奇，适意所从，出入行藏，位推太极，前导飞龙，后从钧天，凤啸鸾呜，十二华光，建九色之节，命灵之旛。精思九年，天仪自备。常朱书三天太上召伏蛟龙虎豹山精文，着一板上。又书记年月、师姓名，着一板上。合二板，内囊裹。又朱书次文，着一板上，凡三板，合封为神策，如簿之状。板悉用银木为之，长一尺四寸，广二寸四分，以绛纹之缯作囊，合长二尺四寸，衣之封外，又上下封以元始五老之章。<!-- -->内板格<!-- -->外板次文洛<!-- -->题内外板文<!-- -->以本师讳字及年月日题之，具本贯、法位，弟子本命、年若干，谨以某炁天中，请到太上灵宝八威策文三牒文，太上所传黄帝，合封为策，以出俯仰之式。右每用，即先告白，次念咒。咒毕，叩齿九通，仰天三肃，引天炁三咽，以策之指所告之地，闭炁九息而止。咒曰：<!-- -->元始太真，五灵高尊，太华皓映，洞朗八们，五老告命，无幽不闻，上乱九天，中制酆山，下镇河海，十二水源。八威神咒，灵策玉文，召龙负水，收炁聚云，束魔送鬼，扫荡妖群，万精摧落，所诛无蠲。日月五星，北斗七元，诸天诸地，诸水诸山，五真所部，溟玲大神，仙王游宴，五帝仗旛，天丁  前驱，金虎后奔。镢天猛兽，罗备四门，所呼立到，所召立前。赤书焕落，风火无停。有所摄验，金龙驿传。<!-- -->师曰：灵图赤书玉诀，龙策曰章，并略叙赤明开图，至万范开张，一篇所载，皆赤书焕发，开落为用，以济含生之一二。其有多门，未能悉记。学者通於一，而万事毕矣，岂在乎多。如能精专，何施不可。傥一一求之，虽弹纸墨，不足以尽为用，多乎哉？所谓万范开张也。<!-- -->元纲章第二<!-- -->元纲流演，三十二天。轮转无色，周回十方。旋斗历箕，回度五常。三十五分，总炁上元。八景冥合，炁入玄玄。玄中太皇，上帝高真。泛景太霞，啸咏洞章。金真朗郁，流响云营。玉音摄炁，灵风聚烟。紫虚郁秀，辅翼万仙。千和万合，自然成真。真中有神，长生太君。无英公子，白元尊神。太乙司命，桃康合延。执符把箓，保命生根。上游上清，出入华房。入冥之内，细微之中。下镇人身，泥丸绛官。中理五炁，混合百神。十转回灵，万炁齐仙。<!-- -->师曰：元纲者，升仙之要路，天阶之绝景。道源既判，神天居空洞之上，非言可尽，非见可闻。悟其真者，因真修真，而外真自应矣。识其妙者，因妙得妙，而外妙自应矣。推神天之象，则元纲之位，其远其近，举可知也。人之有元炁，关通骨殊骯穴，上达於顶，一如天上元纲之路。人之魂魄在身，一如人在天中，知出入则长生飞腾，不知则庸愚之夫，不学术业，未知事官联班之次J而求见君也。夫元炁融聚，魂魄所养，爰有真精。真精所本根，於左肾右肾为命门，在春骨之穷。其下有大骨，骨中髓透(户十九)骨。其穴多龟尾，其神为王母，面南而治事，因帝所向而言，谓之西龟之山，道家托喻以为名也。又谓之金阙，以其居西也。右谓为金阙，左为玉房。玉房，言其玉在山而木润。居东方也。又玉，水之所本，阳精之化，精之所着，名曰净霐。此元纲之炁，根本所发之地。宝图之设高坛，起於此。存三之说，，郁罗萧台，基於此。台之中尊，直当於心，所谓灵台，此上清之景也。太清之上际，则心之下也。心之悬垂，其下为肝。肝之下二分，北斗七星居之。其炁达心，其原上通舌下，名曰涌泉。其炁下达右肾，肾之炁泄者，以涌泉之炁不禁为交锋。交锋者，言斗之罡星大□所照之地，其性肃杀，其神即欲界也。如知道者，以舌柱上腭，直运其炁，循脊而上，以脊通头。头者，上清玉京之要路。所谓西龟与玉京为邻界者，是今人不知，便以为西龟在脑者有之。然龟去玉清之炁四千万里，则其辽邈可知也。心居中，炁直达在天，则火星最低，炁先及也。又心属火，命门之炁亦属火，言上达而相感，天之日月与火星齐，故曰月参之。人身，则两乳与心齐。两乳者，两眼之根原也。人之二乳，藏精以养目也。故年老气败目昏，则乳无根，肾无精。其斗在天之东北，为天之关键，艮之位也。於人，则右手肩井穴也。人之炁脉，以右为始。天道行，以西北为始，由行西而至牛宿，而天事毕。人之炁，自右手肩井至左手，而人炁周。天事虽毕，而未可发生，故造化於北起焉，言重入火星也。人炁虽一周，而消息系焉，言重入心中也。由火、木、水、金而行者，天度也。由心、肝、肾、肺而行者，炁脸背脊之穴也。取脊穴而观，则上下左右见矣。求其妙而推其喉环，通顶门，所以为玄玄之妙。妙者，言之不能尽，不可指而名也。无色之界，在心之下，空洞之处，□之左也。后自斗口，以舌柱上胯也。舌柱上腭者，名上天桥，则超上清矣。如此则玉清之景，头也，太清之景，丹田也；上清之景，绛宫也。心为灵台，则灵宝之说可见矣。於是而守，守之在心。於是而朝，朝之在头。此三华离便，而见大有之庭也。故天中之天，无英、白元之会於心也。自然成真，则会於头也。修上道而至此，则事毕矣，不可得而容声也。故录为元罡飞步之法，其有细微，出在净明法中，今具罡图于后。<!-- -->师曰：元罡之事，参於身中，则啸、咏洞章之说。以经而论，则云玄中太皇，至自然成真住也。究其义，则玉清之景也。玉清者，天上之天也。仰而视之，则无上也；俯而窥之，则日月五星斗宿之神也，三十二天之帝也。言会而朝高真太皇也。太皇在洞房中，三十二天罗布，二十八宿环之，日月五星侍立於前，峨然大有之庭也。以人身而求之，天则头者，上天也。两眉间者，太皇上帝高真所居也。泛景太霞者，两目中光也。啸、味洞章，鼻口出入息也。金真者，鼻应金也。流响云营，玉音摄炁者，口鼻之息，其响韵如此。紫虚者，眉也。辅翼万仙，千和万合者，耳目鼻。不妄为出入，有真人童子存焉。其声合乎天籁，与洞章参言，中正之和气分，以其音召和气出，为布炁阮水之咒。<!-- -->师曰：长生太君，火之正星，玄中太皇之炁也。无英公子、白元尊神，是金木之神星。太乙司命，是水之尊号。桃康合廷，是土之真帝。以洞房仙法验之，世书之论不同，今正本法，推穷得旨要之精者，为洞房法。<!-- -->咒水布炁法<!-- -->诸呢水布炁，见玄中太皇，身着上清衣，手执青书，坐师子座。左有长生大君，右有太乙司命，亦衣上清衣，执圭侍立。其大如枣，在两眉间，方阔一寸，如亭殿金阙，照耀有光，如青红瑠璃照水中。如布炁，则存照病人念咒，自玄中太皇起，至自然成真住，凡九遍，存思耳目。鼻中，有仙乐洞章步虚之声。咒水时，吹炁於水中九。。布炁吹病人亦九口。布炁未验，再存吹三次而止。<!-- -->洞房修真法<!-- -->诸修真洞房者，亦存三守一之要法也。每日静坐，不拘时候，存玄中太皇，身着上清衣，手执青圭，坐师子上。长生大君在左，太乙司命在右；无英在左，白元在右；桃康在左；桃孩在右。长生，火也  。火传厨不息，故为长生，心也。太乙，命门之神也，故为司命。无英，肝神。白元，肺神。桃康、合延，土神。物入土则分析而生，故其神有二。此神居脐中，脐为命之根，土为五行之根。今以为肾神，则非也。肾，水也，得土而知。故存肾者，亦思二桃也。存之，则次第存，自本宫出，各衣上清金缕霞衣，侍卫中尊。太皇在眉间，分明了然。眉中一寸，广和宫殿。微咒曰：真中有神至，万炁齐仙住。凡八十一徧，一徧，取炁一口。又思已魂衣绛绫衣抱，戴远游之冠，朝见太皇高尊，与太皇高尊相对坐，众真侍立如前。复念前咒九徧，咽津八十一过而止。<!-- -->灵芽章第三<!-- -->师曰：经自梵炁而分，其言包含万范，皆明梵炁分布，施生灵秀。於是而知赤书之字，结为五芽。在天则为五帝之精，在人则为五官之秀。<!-- -->中理五炁者，以其下镇安於一人也。故自修洞房，行元纲，布神炁，而服五芽，存思食生炁之法。<!-- -->服五芽法<!-- -->师曰：九炁青天，三炁丹天，中央黄天，七炁素天，五炁玄天，各有五帝五灵之童。东方青灵之童，典清帝之书，讳开阳，长九寸，青羽衣，执青麾，侍文左。南方赤灵之童，典赤帝之书，讳丹珠，长三寸，赤羽衣，执赤节，侍文前。中央黄灵之童，典黄帝之书，讳红瑛，长一寸二分，黄羽衣，执黄钺，侍文中央。西方白灵之童，典白帝之书，讳明石，长七寸，素羽衣，执白旗，侍文右。北方黑灵之童，典黑帝之书，讳玉滋，长五寸，黑羽衣，执黑幢，侍文后。学者思此五童，降己身百日，及佩真文百日。其神居五藏之中，为致五芽之精。常以立春之日，鸡呜入室，东向九拜，平坐，叩齿九通，思青帝字灵威，长九寸，冠青玉冠，衣九炁青羽飞衣，驾苍龙玉舆，建鸮旗，从甲乙始老之官九十万人来降。须臾，化生青炁，如云贯覆己形，从己口直入下肝腑。又思木星焕明在东方，照己身，便开目，念咒九遍，吞东方真文十二字。又常以立夏日，鸡呜入室，南向三拜，平坐，叩齿三通，思赤帝字飘弩，长二寸，冠赤玉冠，衣三炁丹羽飞衣，驾丹龙王舆，建采旗，从丙丁真老之官三十万人来降。须臾，化生赤炁如火，贯覆己形，从己口入，直下心腑。又思火星焕明在南方，照己身，便开目，念咒三遍，吞南方真文十二字。又常以二分二至四日，鸡呜入室，向王十二拜，平坐，叩齿十二通，思黄帝字含枢纽，长一尺二寸，冠黄玉冠，衣五色羽衣，驾黄龙玉舆，建黄旗，从戊己元老之官十二万人来降。须臾，化生黄炁如云，覆己身，从己口入，直下脾腑。又思土星在天中，照我身，便开目，念咒十二遍，吞中央真文十六字。常以立秋日，鸡呜入室，西向七拜，平坐，叩齿七通，思白帝字曜魄宝，长七寸，冠白玉冠，衣七炁白羽飞衣，驾白龙玉舆，建素旗，从庚辛皇老之官七十万人来降。须臾，化生白炁如云，贯覆己身，从己口入直下肺腑。又思金星焕明在西方照己身，便开目，念咒七遍，吞西方真文十二字。又常以立冬日，鸡呜入室，北向五拜，平坐，叩齿五通，思炁帝字隐侯局，长五寸，冠玄玉冠，衣五炁玄羽飞衣，驾黑龙玉舆，建皂旗，从壬癸玄老之官五十万人来降。须臾，化生黑炁如流星之光，贯覆己形，从己口入，直下肾腑。又思水星焕明北方，照覆己身，便开目，念咒五遍，吞北方真文十二字。<!-- -->东方咒曰<!-- -->九炁青天，元始上精，皇老尊神，衣服羽青。役御天官，焕明岁星。散辉流芳，陶溉我形。上餐明霞，服引木精。固养青芽，保镇朽龄。肝腑充溢，玉芝自生。回年亿劫，色及童婴。五炁和合，天地长并。<!-- -->南方咒曰<!-- -->三炁丹天，朱宫灵童。元始上老，参驾赤龙。丹羽飞衣，锦被明光。驱策灵官，运导阴阳。三炁吐辉，溉我绛宫。赤子但镇，炼芽饰容。朝餐朱景，玉芝满充。回停劫年，朽骸反童。长龄天地，永享无穷。身生水火，断绝群凶。<!-- -->中央咒曰<!-- -->中黄太山，元炁徘徊。上有皇老，总统四垂。参驾黄龙，五色羽衣。运导九天，轮转璇玑。焕明七星，流光散辉。玉英芳芝，充溢四飞。陶溉我身，脾臃先开。养芽餐精，万神总归。检魂制魄，仙炼八威。表裹洞明，长生不衰。通真达灵，升入玄微。<!-- -->西方咒曰<!-- -->金灵七门，皓映西华。中有素皇，元始之家。参驾白龙，七炁峨峨。徘徊玉门，散精朱霞。金星吐辉，芳芝，玄奥我身，养我素芽。明右鲜光，万劫不俱。服以流泉，餐以太和。九天上帝，给以玉华。保年驻颜，白景敷罗。长存天地，三光同遐。<!-- -->北方咒曰<!-- -->北方玄天，五炁散灵。上有大神，始老元精。驾龙建旗，游宴上京。是日元吉，庆云敷荣。飞芝流洒，滂沱四盈。玉女玄奥，溉我身形。肾宫充镇，朽芽重生。五府纳真，上通神明。五老降接，仙道早成。变化水火，衣服羽青。飞行太空，游造紫庭。寿同三景，万劫遐龄。<!-- -->右咒毕，各依方数咽津止，便服字。诸常服字，则以鸡呜阳光始分，东向叩齿如其方数，摩两掌拭面目如其方数。咒呢，自束方起，至北方终，为一周。<!-- -->东方青芽云：服食青芽，饮以朝华。毕，便以舌撩上齿之裹，舐唇三过，令玉泉  满口，而咽之三过。又引青炁九咽，令镇肝中。<!-- -->南方朱丹云：服食朱丹，饮以池华。以舌撩下齿表，舐唇漱口，令玉芝满口，而三咽之。又引赤炁三咽，令镇心中。<!-- -->中央戊己云：昂昂太山，服食精气，饮以醴泉。毕，以舌撩上齿，取玉泉，舐唇而三咽之。又引黄炁十二咽，令镇脾中。<!-- -->西方明石云：服食明石，饮以灵液。毕，以舌撩上齿，漱口，令玉芝满口，而三咽之。又引白炁七咽，令镇肺中。<!-- -->北方玄滋云：服食玄滋，饮以玉饴。毕，以舌撩下齿内，舐唇漱口，满而咽之。又引黑炁五咽，令镇肾中。<!-- -->右毕，叩齿三十六通，咽炁二十五过止。又都咒曰：白石岩岩，以次行源，泉通涌洞，灌以玉浆，饮之长生，寿命益长。毕，以舌撩口上下中央，令玉芝满口，而三咽之。其道都毕。<!-- -->东方真文<!-- -->南方真文<!-- -->中央真文<!-- -->西方真文<!-- -->北方真文<!-- -->仁济章第四<!-- -->仙道贵生，无量度人。上开八门，飞天法轮。罪福禁戒，宿命因缘。普受开度，死魂生身。身得受生，上闻诸天。诸天之上，各有生门。中有空洞，谣歌之音。魔王灵篇，辞参高真。<!-- -->师曰：此唾易修摩也。其神常集於泥丸之上，在人头，常为人呼集魂魄真神，有沦丧数未尽者，皆救。其名为法倧，兄弟三人，手执飞天法轮，此是三天魔王之子也。其灵篇之辞在后，详其义，而为之洞章。而唾易修摩符，出《净明经》也。本章今别以为救世符禁之卫。<!-- -->第一欲界飞空之音：人道渺渺，仙道莽莽。鬼道乐兮，当人生门。天道贵生，鬼道贵终。仙道常自吉，鬼道常自凶。<!-- -->师曰：此歌音可以断百邪。凡人家素有妖魅，未欲驱捉，只令自此分散，不为祸患，则以此音治之。掐酉文，念咒七遍，书符一道镇之，其怪永绝。<!-- -->符文<!-- -->右件，以五月五日造印之。如有患狐魅，即令带之，其鬼自去。<!-- -->高上清灵爽，悲朗太空。唯愿仙道成，不欲人道穷。北都泉曲府，中有万鬼群。但欲遏人算，断绝人命门。阿人歌洞章，以摄北罗酆。束送妖魔精，斩馘六鬼锋。诸天炁荡荡，我道日兴隆。<!-- -->师曰：此歌音可以驱捉邪魅。凡人家有精怪作称，遣之不去者，以此音。掐酉，朱书真字一通，付所差官将擒之。其文先以引札叙事，用此粘连巷前，或粘投词前。如有印文，即掐诀，印粘之。<!-- -->真文玉篆<!-- -->第二色界魔王之章：落落高张，明炁四骞。梵行诸天，周迥十方。无量大神，皆由我身。<!-- -->师曰：此歌音可以禳镇。凡人家宅不宁，所谋不遂，身命逵蹇，可以用朱书符，贴佩。书时念此咒七遍，又左手辰文。<!-- -->符文<!-- -->我有洞章，万徧成仙。仙道贵度，鬼道必相连。天地眇莽，秽炁氛氛。三界乐兮，过之长存。身度我界，体入自然。此时乐兮，薄由我恩。<!-- -->师曰：此歌音，可以解技冤滞，飞疰复连。凡有此者，以桐木书符，念七遍，手掐巽，取东方炁一口，吹之。书毕，却以再书写此一段，於其上四畔发出。用朱书，亦可佩带，令人和合，所向如心也。<!-- -->符文<!-- -->右书讫，以字盖之，置於门上。若解冢讼，则钉墓侧。<!-- -->龙汉荡荡，何能别真。我界难度，故作洞文。变化飞空，以试尔身。成败懈退，度者几人。笑尔不度，故为歌音。<!-- -->师曰：此歌音可以治类邪。凡心病，不知所主者，以此咒符五伪，取午炁一口，书符，令患吞佩。左右午文。<!-- -->符文<!-- -->第三无色界魔王歌曰：三界之上，眇眇大罗。上无色根，云历峨峨。唯有元始，浩劫之家。部制我界，统乘玄都。有过我界，身入玉虚。我位上王，匡御众魔。<!-- -->师曰：此歌音可以佩带，百神稽首。公私灾患，不及书符，即用此咒之。左手寅文，咒三徧，取东西二方炁各一口。书讫，朱写文封之，一边写，一边押字。<!-- -->符文<!-- -->空中万变，秽炁纷葩。保真者少，迷惑者多。仙道难固，鬼道易邪。人道者心，谅不由他。仙道贵实，人道贵华。尔不乐仙道，三界那得过。其欲转五道，我当复奈何。<!-- -->师曰：此歌音乃遣鬼咒也。凡有祖先为祸，不可摄罪者，以此音咒符一道，烧之。书符时，再掐酉文。<!-- -->符文<!-- -->此三界之上，飞空之中。魔王之音，音参洞章。诵之百遍，名度南宫。诵之千徧，魔王保迎。万徧道备，飞升太空。过度三界，位登仙公。有闻灵音，魔王敬形。<!-- -->师曰：此歌音真书，以封前所烧之符。封符如简，上书此文。<!-- -->勑制地祇，侍卫送迎。拔出地户，五苦八难。七祖升仙，永离鬼官。魂度朱陵，受炼更生。<!-- -->师曰：此章可以救沉滞。凡有幽魂，则先烧遣鬼咒符，次焚符。追度之时，其文当写如历关诸天，关子叙事意。凡为弟子追度，则同历关诸天同为之。以黄纸墨写符文<!-- -->符文<!-- -->太上灵宝净明飞仙度人经法卷四<!-- -->太上灵宝净明飞仙度人经法卷五<!-- -->高明大使神功妙济真君许旌阳释<!-- -->秘藏章第一<!-- -->是谓无量，普度无穷。有秘上天文，诸天共所崇。泄慢堕地狱，祸及七祖翁。<!-- -->师曰：此是元始说经，不可轻易，皆上天秘宝，泄慢则招祸。故神仙学道，以秘之。今为收法文咒，凡收秘文，则以左手恰午，勒入向下，念此咒，则其法通灵，所在神护，镇宅安家也。<!-- -->着例章第二<!-- -->道言：此二章，并是诸天上帝及至灵魔王隐秘之音，皆是大梵之言，非世上常辞。言无韵丽，曲无华宛，故谓玄奥，难可寻详。上天所宝，秘 於玄都紫微上宫。依玄科，四万劫一传。若有至人，宝金宝质心，依旧格告盟十天，然后而付焉。<!-- -->道言：夫天地运度，亦有否终。日月五星，亦有亏盈。至圣神人，亦有休否。末学之夫，亦有疾伤。凡有此灾，同炁皆当齐心修斋，六时行香，十徧转经。福德立降，消诸不详。无量之文，普度无穷。<!-- -->道言：夫末学道浅，或仙品未充，运应灭度，身经太阴。临过之时，同学至人为其行香，诵经十过，以度尸形如法，魂神径上南宫，随其学功，计日而得更生，转输不灭，便得神仙。道言：夫天地运终，亦当修斋，行香诵经。星宿错度，日月失昏，亦当修斋，行香诵经。四时失度，阴阳不调，亦当修斋，行香诵经。国主有灾，兵革四兴，亦当修斋，行香诵经。疫毒流行，兆民死伤，亦当修斋，行香诵经。师友命过，亦当修斋，行香诵经。夫斋戒诵经，功德其重。上消天灾，保镇帝王；下禳毒害，以度兆民。生死受赖，其福难胜。故曰无量，普度天人。<!-- -->道言：凡有是经，能为天地、帝主、兆民，行是功德。有灾之日，发心修斋烧香，诵经十过，皆诸天记名，万神侍卫，右别至人，克得为圣君，金阙之臣。诸天记人功过，毫分无失。天中魔王，亦保举尔身。得道者，乃当洞明是至言也。<!-- -->师曰：此是元始说经，明其有经者，可以行事。每件举而用，则表奏状牒，皆云准经格，言遵奉天尊诲约，推而行之，不敢别立外意。今录一件以为式，谓如为同学灭度，诵经修齐，则其辞文云准经格，道言至便得神仙，右某，伏为甲乙云云。<!-- -->内音章第三<!-- -->诸天中梵隐语无量音元始灵书中篇。<!-- -->东方八天<!-- -->亶娄阿苍，无恕观音。须延明首，法揽菩昙。稼那阿奕，忽诃流吟。华都曲丽，鲜菩育臻。答落大梵，散烟庆云 。飞洒玉都，明魔上门。无行上首，回跖流玄。阿陆龙罗，四象吁员。<!-- -->南方八天<!-- -->南阎洞浮，玉眸诜诜。梵形落空，九灵推前。泽各菩台，绿罗大千。眇莽九丑，韶遥缘遭。云上九都，飞生自骞。那育郁馥，摩罗法轮。霐持无镜，揽姿运容。馥朗廓奕，神缨自宫。<!-- -->西方八天<!-- -->刀利禅猷，婆泥咎通。宛薮涤色，太眇之堂。流罗梵萌，景蔚萧嵎。易邈无寂，宛首少都。阿鉴郁竺，华莫延由。九开自辨，阿那品首。无量扶盖，浮罗合神。玉诞长桑，栢空度仙。<!-- -->北方八天<!-- -->玃无自育，九日导乾。坤母东覆，形摄上玄。陀罗育邈，眇炁合云。飞天大丑，总监上天。沙陀劫量，龙汉瑛鲜。碧落浮黎，空歌保珍。恶奕无品，洞妙自真。元梵恢漠，幽寂度人。<!-- -->师曰：天书玉字，凝飞玄之炁，启运数之期，八会而成音，五合而成章，焕乎诸天，曜於太幽，与龙汉、赤明而俱化，炼水火於五行之终，含金木於五行之始，兆开三景，分判二仪，立五岳，超生死，而振潜伏者，自然之文也。如能以每月初三日，初五日、初九、十五、十二五日，各清斋诵咏龟山丹皇飞玄紫文，以次而思存诵咏，则当名书九天，魔王保举，九玄七祖，皆被福荫。诵咏之妙法详矣。今再取其便而易行，使当思咏而不忘者，着于后。<!-- -->东方<!-- -->常当叩齿九通，思九色之龙居左，青云九重，覆匝身形。密咒曰：<!-- -->赤明开图，九炁回真。总统玄关，青帝大神。流化九外，缠绵我身。灵音八书，六十四篇。洞明天地，与我合仙。运致龙驾，上升帝辕。毕，引炁九咽止。<!-- -->南方<!-- -->常当叩齿三通，存朱雀、凤凰翔于前，绛云三重，覆匝身形。咒曰：三炁徘徊，灵凤来飞。玉音八字，焕烂紫微。吉日大庆，我道洞开。朱丹哺饴，仰吸灵  晖。身生水火，绛破羽衣。登空步虚，足蹑丹梯。周旋八天，七祖相随。毕，引炁二咽止。<!-- -->西方<!-- -->常当叩齿七通，存白虎、狮子居右，素云七重，覆匝身形。密咒曰：<!-- -->七炁金灵，八天尊神。白虎策辇，狮子捧辕。七炁缠绵，炼我成仙。身发金光，映明素灵。内外变化，升入金门。七祖出夜，九幽开魂。三涂五业，长斩恶根。同灌福舍，受庆自然。亿劫开度，随运长存。毕，引炁七咽止。<!-- -->北方<!-- -->常当叩齿五通，思羽盖，玄武从于后，玄云五重，覆匝身形。咒曰：<!-- -->元天徘徊，流景上清。大道启运，八字开明。飞天澄空，洞音日生。五炁缠绵，灌我身形。冠带北单，今日受炼。洞灵肾府，内外光精。飞行三界，游宴紫庭。七祖同庆，欢乐劫龄。七宝林中，反胎更形。长夜出离，南宫纪名。黄箓白简，削死上生。毕，引炁五咽止。<!-- -->师曰：有能以黄缯为地，书其真文佩带，而常存念前章，则身应玄谱，九祖升仙。其佩文之法，已见於升天券矣。今有服字等法，叙于后，为玉字章。<!-- -->玉字章第四<!-- -->师曰：灵书玉字，妙体自然，其炁分出於九梵，其开明见於后。所以取之者有义，别之者有体。是以服之者，皆其炁之所受，养之以和，而政仙录。爰自炁出为字，字散为符，离合出於玄微，旨义本於深奥。天真皇人，记之以为上篆；道君天尊，合之以为歌音；王母译之，以授汉武。自汉武之后，译而为道体飞篆，今载於灵宝法者，皆西王母所以示汉武之音字也。若夫用之以为篆符，延生保命，救治弥灾，则必取诸旧本。吾今以旧本参於仙房者，得其妙旨而明之。其字其符，其服食之日月，其用度之意义，庶几有补於高人。玉字真文，出升天券中，此不复叙。<!-- -->真符章第五<!-- -->东方<!-- -->南方<!-- -->中央<!-- -->西方<!-- -->北方<!-- -->右符，为他人，则用符；自服，则服字。诀节，各随方取炁用之。<!-- -->服字章第六<!-- -->师曰：凡学道之士，务在得其旨，得其义，得其叙。何谓得其旨？见而不迷，用而有应，信而行之。何谓得其义？所本不误，求而有理。通而悟之。何谓得其叙？所用有伦，简而不繁，安而习之，则自然有成。况有如玉之姿，如金之志，勤玩味读，不为造次之问乎。今因其日月，集为终岁之用，而服字之功毕矣。兼以行遣、修持、服芽、守中，各有日子。则一岁之间，不过数日，兼以行之。其初学壮行，致君泽民，事亲治家，本之以行，而佐之以功，辅之以神明，其超脱，不可胜计哉。<!-- -->本命日服九计二＋八字<!-- -->明首向本命。飞洒向本命。无行向本命。九灵推前向木岁。泽洛菩台向南。神缨自宫向太岁。婆泥向本命。易邈无寂向本命。阿那品首向本命。<!-- -->正月旦日服七计一十九字<!-- -->霐向本命。无量向束。玃无向东。自育九日向东。龙汉瑛鲜向东。恶弈向壬。元梵恢漠。向东。<!-- -->每月初三日服二计四字<!-- -->流罗向月建。陀罗向月建。<!-- -->每月十五日三十日服二计六字<!-- -->苍无月终，向日。宛首少都十五日，向月。<!-- -->每月弦望日服二计六字<!-- -->无恕观音向日。绿罗向日。<!-- -->八节日服十六计五十三字<!-- -->阿弈向北。华都曲丽向王。阿陀龙罗向王育邈。向王。韶谣向天门。云上九都向玉京九层之台。那育郁馥向王。馥朗廓弈向王。涤色同王。梵萌向西北。九开自辩向王。眇炁合云向王。总监上天向王。碧落浮黎三时，向王。空歌保珍正中，向王。罗合神向王。<!-- -->立冬服三计八字<!-- -->摩罗向东北。幽寂度人向北。九丑向东北。<!-- -->冬至日服一计二字<!-- -->流玄向北。<!-- -->立夏日服一计二字<!-- -->流罗向北。<!-- -->夏至日服一计二字<!-- -->运容向北。<!-- -->立春日服三计七字<!-- -->梵形落空向东。持向东。咎通向东北。<!-- -->春分日服一计二字<!-- -->眇莽向东。<!-- -->立秋日服一计二字<!-- -->鲜菩向西。<!-- -->秋分日服一计二字<!-- -->菩昙向王。<!-- -->甲子日服三计一十字<!-- -->法揽向北。坤母东覆向北。形摄上玄佩向北。<!-- -->戊辰戊戌日服三计二十字<!-- -->须延向西北。忽诃流冷向西北。答落大梵向西北。<!-- -->庚申甲申日服一计二字<!-- -->玉都向西北。<!-- -->五月五日服七计二＋二字<!-- -->刀魔向南。四象向北。南阎洞浮向南。缘邅向王。飞生自骞向南。无镜揽姿向南。刀利禅猷向南。<!-- -->七月七日服十四计四十七字<!-- -->稼那向王。上门向本命。吁员向南。玉眸诜诜向太岁。绿邅向王。飞生自骞向南。法轮向本命。无镜揽姿向南。刀利禅猷向西。太渺之堂向南。扶盖浮向北，子时。飞天大丑向本命。沙陀劫量向壬。无品洞妙自真向南。<!-- -->九月九日服六计一十八字<!-- -->欋无向东恰卯。自育九日向东恰辰。龙汉瑛鲜。向西，恰本师诀。恶弈向王，恰午。元梵恢漠向东，恰午。导乾向西北，恰寅。<!-- -->太岁日服五计一十二字<!-- -->庆云向南，恰离。回跖向太岁，恰乾。大千向太岁，恰中指中。宛薮向东，恰卯。景蔚萧嵎向本命，恰生辰。<!-- -->行年日服一计二字<!-- -->上首向地户，恰坤。<!-- -->日日诵经时服三计一十字<!-- -->郁竺向东，恰艮。玉诞长桑栢空向正，恰寅。度仙鸡呜时服，恰寅。<!-- -->有恶梦时服一计四字<!-- -->华莫延由向东，恰艮。<!-- -->每月十斋日服四计九字<!-- -->直娄阿向王，恰本师诀。育臻向王，恰生炁。散烟向本命，恰本命。阿褴向北，恰子。<!-- -->自本命日起，至此，计二百七十七字。<!-- -->字诀章第七<!-- -->师曰：梵炁开明，各因所出而制字，随所宜而受持。或削名於死籍，而注南昌，或明妙法之宗，而求玄奥，莫不遂其所欲。大哉，自然之化，离合参同，散殊无方，义归一体。譬之江河，昭然可考也。<!-- -->亶娄阿<!-- -->出於玄都长楼之上。主以正天地之度，万神朝己。恰本师诀。<!-- -->荟无，<!-- -->出於南轩之上。主空无之中，自然成真。服之，神员平生。恰寅。<!-- -->恕观音，<!-- -->书日月之门。主开长夜之，身有光明，面有金色，生死受度。恰日君诀。<!-- -->须延，<!-- -->出於天西北玉阙。主天地劫数。服之，得随运生死，位齐飞天。恰乾。<!-- -->明首，<!-- -->出於天三界之门。主始开之分度。服之，地官削死，三界保仙。恰乾。<!-- -->法揽，<!-- -->出於紫微上馆。主罪福之场。服之，三官削死，罪簿消名。恰子。<!-- -->菩昙，<!-- -->出於北元玄斗之中。主服之，则玄斗记名；佩之，则九幽罢对。恰本师诀。<!-- -->稼那，<!-- -->出於金华之上宫。主生死图录。服之，则九府削罪，玄都记生。恰午。<!-- -->阿弈，<!-- -->出於玉京七宝玄台。主万仙朝礼之仪。服之，神真来朝己形，生死逍遥。恰紫庭。<!-- -->忽诃，<!-- -->题九灵之馆。主天地大期。服之，能愈大疾。恰戌。<!-- -->流吟，<!-- -->出於北元玄关。主天地之炁。服之，凡大灾，皆过度。恰辰。<!-- -->华都曲丽，<!-- -->出於太极上官青华之阙。主众真玉女诵咏。服之，玉女游戏其房。向王，恰生炁。<!-- -->鲜菩，<!-- -->出於洞元之台。主天庆会。存白云、白日，面有玉光，神仙变通。恰春寅。<!-- -->育臻，<!-- -->出於洞灵上馆。主御帝君，游观八极，制天魔王。服之，则生死同升，游观八极。恰生炁。<!-- -->答落大梵，<!-- -->出於三便之门。主天元数之 炁，开大有之关，通龙汉之真。服之，生死皆度，消阳九百六之灾。恰乾。<!-- -->散烟，<!-- -->出融生之台，是南极上元之游台。主真人玉女。服之，玉女下降。恰本命。<!-- -->庆云，<!-- -->出紫阳馆。主灵风之炁，起庆云之轮。服之，生玉光，有自然之香。恰离。<!-- -->飞洒，<!-- -->出玄都玉阙。主飞天，开大有之光。服之，生死皆与飞天齐功，不经地狱。恰乾。<!-- -->玉都，<!-- -->出紫微台。主开九幽长夜之魂。服之，七祖皆仙，上登朱陵。恰乾。<!-- -->明魔，<!-- -->出北灵馆。主开八书於空洞，制万魔於帝庭。服之，召集群灵，摄伏百魅。恰离。<!-- -->上门，<!-- -->出北极。主生死善恶。服之百日，北帝削死录，南官上生籍，生死受仙。恰本命。<!-- -->无行<!-- -->出元始玄台。主天地开闭。服之，制身神，运生死。恰本命。<!-- -->上首，<!-- -->出北上玄阙之门。主运度之炁。服之，制神炁精，与运生死，长居南官。恰坤。<!-- -->回跖，<!-- -->出天门。主玉篇真文隐明之运，开生死之期。服之，五脏出光，万神并炼，生死成仙。恰乾。<!-- -->流玄，<!-- -->出九夜之台。主列魂归灵，受生还人。服之，九祖皆离幽夜，上升南宫。恰坤。<!-- -->阿陀龙罗，<!-- -->出龙山九折之河。主帝君游观，俯仰之仪。服之，帝君下降，上真来迎。恰旺方生炁。<!-- -->四象，<!-- -->出北斗玄台。主死生命籍。服之，北斗削落死籍，度生南宫。恰子。<!-- -->吁员，<!-- -->出南斗长生官。主死魂度人南宫，制受练之神。服之，南斗拔取神魂受炼，更主体入自然。恰子。<!-- -->南阎洞浮，<!-- -->出洞阳之馆。主受炼之因。服之，身神澄正，内外光明。恰本命。<!-- -->玉眸诜诜，<!-- -->出南极上宫。主受炼之名。服之五内结仙，项生圆象。恰寅。<!-- -->梵形落空，<!-- --> 出玉京山玄台。主天兀开运。服之，万神真形，变化群方。恰寅。<!-- -->九灵推前，<!-- -->出南极上元宫。主生死功过。服之，南宫开生，放九幽长夜之魂。恰寅。<!-- -->泽洛菩台，<!-- -->出天西南龙泽。主开明日月。服之，得过阳九之灾。恰离。<!-- -->绿罗，<!-- -->出日月上馆。主三光分度。服之，身有光明。生死不滞。恰辰。<!-- -->大千，<!-- -->出玄关之上。主四方无极分度之期。服之，得周旋无极世界，不拘五苦之难。恰中指中。<!-- -->杪莽，<!-- -->出紫微上宫。主天文开明。服之，得度朱陵，受号为仙。恰寅。<!-- -->九丑，<!-- -->出北帝寒灵之窗。主魔精。服之，万鬼潜伏。恰艮。<!-- -->韶谣，<!-- -->出三便之门。主云中谣歌之鬼。服之，万魔降伏。恰卯。<!-- -->绿邅，<!-- -->出南北二斗之门。主生死功过。服之，北斗削咎，南斗书仙。恰王生炁。<!-- -->云上九都，<!-- -->出玉京九层之台。主飞天真人朝真之礼。服之，成仙。恰本命生炁。<!-- -->飞生自骞，<!-- -->出洞阳上馆。主诸学者受度之品。服之，则魂神受炼。恰寅。<!-- -->那，<!-- -->出天关之上。主四时之炁。服之，形神安灾，障不干。恰生炁。<!-- -->育郁馥，<!-- -->出玄关之中。主众真朝宴之仪。服。之，万神朝礼。恰生炁。<!-- -->摩罗，<!-- -->出金阙北壁。主学者应度，制伏天魔。服之，万魔伏降。恰艮。<!-- -->法输，<!-- -->出三便之门。主应度之人。服之，名上南官，九祖受炼。恰本命生炁。<!-- -->霐，<!-- -->出紫微之宫。主领万神。服之，万神侍卫，威制十方。恰寅。<!-- -->持，<!-- -->出东华宫。主制神龙典仪。服之，神龙为使。恰辰。<!-- -->无镜揽姿，<!-- -->出三便之门。主生死图录。服之，北帝削死，三界度仙。恰寅。<!-- -->运容，<!-- -->出南宫。主五炁炼度仪典。服  之，面有玉光，万神安镇。恰离。<!-- -->馥朗廓弈，<!-- -->出玉京山七宝台。主诸天真人游行。服之，修斋，众真下降。恰中指中。<!-- -->禅缨自宫，<!-- -->出太微上馆。主洗炼神合。服之，百灵混合，身体光明，己身常居绛府。恰离。<!-- -->刃利禅猷，<!-- -->出南极玄窗之上。主得道之人，受炼品目。服之，身胃纳律，万灵镇体。恰准。<!-- -->婆泥，<!-- -->出南极洞阳之馆。主得道之人，受炼加进仙品。服之，三官削咎，南极登名。恰离。<!-- -->咎通，<!-- -->出南上北窗。主制万魔。服之，鬼精灭爽，神真总归，身飞太清。怡艮。<!-- -->宛薮，<!-- -->书金阙。主寺秽之界。服之，万秽荡清。恰卯。<!-- -->涤色，<!-- -->出真房。主诸飞仙道人。服之，荡秽清神，祥光自生。恰寅。<!-- -->太眇之堂，<!-- -->出南宫福堂。主品秩。服之，九灵记福，生死受天厨。恰寅。<!-- -->流罗，<!-- -->出月宫。主天王进宴。服之，面貌、有光，金容玉质。恰日君。<!-- -->梵萌，<!-- -->出玄都紫房。主天地劫会。服之，过阳九之灾。恰乾。<!-- -->景蔚萧嵎，<!-- -->出玉京亥台。主生死录。服之，三官除罪籍，南宫记仙名。恰生辰。<!-- -->易邈无寂，<!-- -->出朱陵之阙。主生死开度。服之，蒙解释，九幽削愆。恰寅。<!-- -->宛首少都，<!-- -->出日宫。主得度之人。服之，则日童下降，面生光彩。灭度，则受炼。恰日君。<!-- -->阿褴，<!-- -->出玄都长楼。主兆天中之魔。服之，万邪不干，真灵即降。恰子。<!-- -->郁竺，<!-- -->出三便之门。主制天中之魔。服之，心神澄正，诵咏朗彻，上天遥唱。恰艮。<!-- -->华莫延由，<!-- -->出北灵上馆。主治万鬼之牢。服之，群魔束形，精怪自灭，三官明检鬼营。恰艮。<!-- -->九开肩辩，<!-- -->书玉阙九天之上。主四时之炁。服之，四时俱生旺，不息时疾。恰寅。<!-- -->阿那品首，<!-- -->出明真之堂。主灭度之籍。服之，九幽录福及先。恰寅。<!-- -->无量，<!-- -->出紫微北轩之上。主得道者升品。服之，东华记名。恰寅。<!-- -->扶盖浮，<!-- -->出南阳之台。主校幽录。服之，北都削对，南宫记名，九祖超度。恰乾。<!-- -->罗合神，<!-- -->书大罗始阳之台。主上品之人得度。服之，九祖超脱，身得神仙。恰寅。<!-- -->玉诞长桑杠空，<!-- -->书东华青林之树。主天中自然之音。服之，声参太极，炁入神霄。恰寅。<!-- -->度仙，<!-- -->出玄都玉台。主真人服御。服之，面有玉光，九祖同庆。恰寅。<!-- -->获无，<!-- -->出玄都长台之上。主天地开闭，自然之真。服之，则随轮运转，不失本形。恰卯。<!-- -->自育九日，<!-- -->出神楼之上。主天地劫会。服之，灭度得受太和之炁，而入真。恰辰。<!-- -->道乾，<!-- -->亦出。主一同。服之，与九祖同升。恰寅。<!-- -->坤母；<!-- -->出扶桑司灵馆。<!-- -->东覆，<!-- -->出东井华林。并并主洪水四出，盈缩之度。之度。水行不伤，神龙护度。恰子。<!-- -->形摄上玄<!-- -->出太极宫中。主大水。佩之，亦可止水。朱书佩。恰子。<!-- -->陀罗，<!-- -->出月上之馆。主明天地之阴阳。服之，身有光明，照见五内。恰月君。<!-- -->育邈，<!-- -->出三便之门。主死生之籍。服之，则度大灾，会位为仙王。恰本生炁。<!-- -->眇炁合云，<!-- -->出紫微云宫。主生死。服之，生死得诣朱陵。恰生炁。<!-- -->飞天，<!-- -->出玉台之上。主空洞自然。服之，身与四、时节候相应，诵经上达。恰本师诀。<!-- -->大丑，<!-- -->出三便之门，主生死图录。服之，生死得通，魔王保举。恰本师阶属。<!-- -->总监上天，<!-- -->出紫做长楼。丰总监诸天之炁。服之，七祖升超。恰寅。<!-- -->沙陀劫量，<!-- -->出紫彻上宫。主功鹅事。服之，三界书其功，上朱陵之府。恰生炁。<!-- -->龙汉瑛鲜，<!-- -->出玄斗之中。主度得道之身。服之，九幽之魂，升之无极。恰本师诀。<!-- -->碧落浮黎，<!-- -->出玉清云宫。主众真之仪。服之，万神朝己。恰中指中。<!-- -->空歌保珍，<!-- -->出紫微上宫。主自歌音。服之，则能知诸天之音也。恰酉。<!-- -->恶弈，<!-- -->出紫微太虚之馆。主度得仙之人。服之，朱宫书名，飞天同功。恰午。<!-- -->无品洞妙自真，<!-- -->出南阳上宫紫轩。主勋。服之，识前身，生死超度。恰午。<!-- -->元梵恢漠，<!-- -->出玉清上宫太极之台。主虚无自然，生真识，知微之几。服之，则慧智。恰午。<!-- -->幽寂度人，<!-- -->出北阙玄牝之户。主六府受真体，生光明。服之，则上游大罗。恰乾。<!-- -->自然章第八<!-- -->师曰：道之为妙，大无不包，小无或遗。以文纵横倒直，或离或散，无不当其用。元始中篇玉字，出乎大梵之炁。分之而为字，合之而为声，妙之而为符，约之而为咒。於西汉灵宝之书，则有飞篆散殊之体，皆因经言，所以济用。吾今飞仙度人之法，本於旧载，参於仙房，以增以除，以证灵宝之法，贯通不遗。今略取灵宝一二所载，以辩其为同。<!-- -->一者，五帝大魔，本以荐幽滞。而灵宝则为破坛伐庙，治狂邪武勇之神，可召而任，以护助微劣法子流浪之义。<!-- -->二者，东方八天，本以四篇皆为升天券。而灵宝，止取一天者，取东方生炁也。<!-- -->三者，南方八天，本止可以祈晴於至阳之地。而灵宝又以祈雨用之，又以持字为使龙之符也。<!-- -->四者，华莫延由，本治恶梦。而灵宝取以止盗鬼贼，与之为性一也。<!-- -->五者，形摄上玄，本禁水之符也。而灵宝取以止怪兽与水怪，皆阴类也。<!-- -->六者，总监上天，本主炁之字也。而灵宝取以止怪、养子难，以贴於堂奥，来生炁也。<!-- -->凡六者，皆灵宝法与度人有异处。求其离合之自然，则一也。<!-- -->复命章第九<!-- -->道言：此诸天中大梵隐语无量之音，旧文字皆广长一丈。天真皇人昔书其文，以为正音。有知其音，能斋而诵之者，诸天皆遣飞天神王，下观其身，书其功勤，上奏诸天，万神朝礼，地祇侍门，大勋魔王，保举上仙。道备克得游行三界，升入金门。<!-- -->师曰：此乃本经，叙书所出之因也。如能观此而悟，则勉而不忘也。<!-- -->此音无所不辟，无所不禳，无所不度，无所不成，天真自然之音也。故诵之致飞天下观，上帝遥唱，万神朝礼，三界侍轩，群妖束首，鬼精自亡。琳琅振响，十方肃清，河海静默，山岳吞烟，万灵振伏，招集群仙。天无氛秽，地无妖尘，冥慧洞清，大量玄玄也。<!-- -->师曰：此乃诵洞章法也。夫存思之道，贵乎绝念。诚知天中自然之音，能使飞天下观，则必以真而应，则不妄观。唯知琳琅振响，而诵咏味之，十方肃清，无外浊也，河海静默，无妄动也，山岳吞烟，无妄泄也，万灵振伏，无妄害也，招集群仙，无妄专也。如此则天地性心，廓然而已。所以能冥慧洞清，大量玄玄也。<!-- -->太上灵宝净明飞仙度人经法卷五</p></div></div></div><button class="loadMoreButton_PwRi">查看更多</button></div></div></main></div><footer class="footer footer--dark"><div class="container container-fluid"><div class="row footer__links"><div class="col footer__col"><div class="footer__title">文档</div><ul class="footer__items clean-list"><li class="footer__item"><a href="https://ai.543x.com" target="_blank" rel="noopener noreferrer" class="footer__link-item">Get Started<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://r.543x.com" target="_blank" rel="noopener noreferrer" class="footer__link-item">Learn React<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://e.543x.com" target="_blank" rel="noopener noreferrer" class="footer__link-item">Quick Start<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://www.z2.pw" target="_blank" rel="noopener noreferrer" class="footer__link-item">Logo by<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://www.494x.com" target="_blank" rel="noopener noreferrer" class="footer__link-item">web3<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://www.82oo.com" target="_blank" rel="noopener noreferrer" class="footer__link-item">Buddhist<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li></ul></div><div class="col footer__col"><div class="footer__title">佛教</div><ul class="footer__items clean-list"><li class="footer__item"><a href="https://c.543x.com" target="_blank" rel="noopener noreferrer" class="footer__link-item">you<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://www.252x.com/" target="_blank" rel="noopener noreferrer" class="footer__link-item">GitHub<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://d.543x.com" target="_blank" rel="noopener noreferrer" class="footer__link-item">Pump<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://s.543x.com" target="_blank" rel="noopener noreferrer" class="footer__link-item">Swap<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://a.494x.com" target="_blank" rel="noopener noreferrer" class="footer__link-item">GoogleDocs<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://www.14ll.com" target="_blank" rel="noopener noreferrer" class="footer__link-item">Poetry<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li></ul></div><div class="col footer__col"><div class="footer__title">社交</div><ul class="footer__items clean-list"><li class="footer__item"><a href="https://b.543x.com" target="_blank" rel="noopener noreferrer" class="footer__link-item">GitHub<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://btc.543x.com" target="_blank" rel="noopener noreferrer" class="footer__link-item">Conduct<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://g.543x.com" target="_blank" rel="noopener noreferrer" class="footer__link-item">the Team<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://f.543x.com" target="_blank" rel="noopener noreferrer" class="footer__link-item">Contributors<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://www.64ii.com" target="_blank" rel="noopener noreferrer" class="footer__link-item">gongkao<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://a.14ll.com" target="_blank" rel="noopener noreferrer" class="footer__link-item">xinhua<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li></ul></div><div class="col footer__col"><div class="footer__title">更多</div><ul class="footer__items clean-list"><li class="footer__item"><a href="https://d.543x.com" target="_blank" rel="noopener noreferrer" class="footer__link-item">Blog<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://doge.543x.com" target="_blank" rel="noopener noreferrer" class="footer__link-item">React Native<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://pepe.543x.com" target="_blank" rel="noopener noreferrer" class="footer__link-item">PEPE<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://no.543x.com" target="_blank" rel="noopener noreferrer" class="footer__link-item">Privacy<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://82ii.com" target="_blank" rel="noopener noreferrer" class="footer__link-item">Type<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="http://www.41ii.com" target="_blank" rel="noopener noreferrer" class="footer__link-item">Country<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li></ul></div><div class="col footer__col"><div class="footer__title">思想</div><ul class="footer__items clean-list"><li class="footer__item"><a href="https://b.252x.com/" target="_blank" rel="noopener noreferrer" class="footer__link-item">Overview<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://c.252x.com/" target="_blank" rel="noopener noreferrer" class="footer__link-item">Electron<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://d.252x.com/" target="_blank" rel="noopener noreferrer" class="footer__link-item">jamstack<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://a.252x.com/" target="_blank" rel="noopener noreferrer" class="footer__link-item">Vite<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://www.82oo.com" target="_blank" rel="noopener noreferrer" class="footer__link-item">Bible<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li><li class="footer__item"><a href="https://a.1zz1.com" target="_blank" rel="noopener noreferrer" class="footer__link-item">vpn<svg width="13.5" height="13.5" aria-hidden="true" viewBox="0 0 24 24" class="iconExternalLink_2l9O"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></li></ul></div></div><div class="footer__bottom text--center"><div class="margin-bottom--sm"><a href="https://www.543x.com" rel="noopener noreferrer" class="footerLogoLink_BH7S"><img src="/img/xboxgamepass.png" alt="Meta Open Source Logo" class="footer__logo themedComponent_mlkZ themedComponent--light_NVdE" width="100" height="100"><img src="/img/xboxgamepass.png" alt="Meta Open Source Logo" class="footer__logo themedComponent_mlkZ themedComponent--dark_xIcU" width="100" height="100"></a></div><div class="footer__copyright">Copyright © 2024 中国道教协会</div></div></div></footer></div>
</body>
</html>